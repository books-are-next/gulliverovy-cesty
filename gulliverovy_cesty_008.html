<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA 1">
    <meta name="apple-mobile-web-app-capable" content="yes">
    <title>KAPITOLA 1</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./gulliverovy_cesty_007.html">
    <link rel="next" href="./gulliverovy_cesty_009.html">
    <meta name="nb-order" content="4">
    <link rel="self" href="gulliverovy_cesty_008.html">
    <meta name="nb-identifier" content="swift-gulliverovy-cesty-886e184">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3160" data-nb-chars="18146">
    <nav role="doc-toc">
      <ul class="plain section">
        <li><a href="gulliverovy_cesty_005.html">Vydavatel čtenáři</a></li>
        <li><a href="gulliverovy_cesty_006.html">Dopis kapitána Gullivera&nbsp;příbuznému Sympsonovi</a></li>
        <li><a href="gulliverovy_cesty_007.html">Díl I
            CESTA&nbsp;DO LILIPUTU</a>
          <ul class="plain">
            <li><a href="gulliverovy_cesty_008.html">KAPITOLA 1</a></li>
            <li><a href="gulliverovy_cesty_009.html">KAPITOLA 2</a></li>
            <li><a href="gulliverovy_cesty_010.html">KAPITOLA 3</a></li>
            <li><a href="gulliverovy_cesty_011.html">KAPITOLA 4</a></li>
            <li><a href="gulliverovy_cesty_012.html">KAPITOLA 5</a></li>
            <li><a href="gulliverovy_cesty_013.html">KAPITOLA 6</a></li>
            <li><a href="gulliverovy_cesty_014.html">KAPITOLA 7</a></li>
            <li><a href="gulliverovy_cesty_015.html">KAPITOLA 8</a></li>
          </ul>
        </li>
        <li><a href="gulliverovy_cesty_016.html">Díl II
            CESTA&nbsp;DO BROBDINGNAGU</a>
          <ul class="plain">
            <li><a href="gulliverovy_cesty_017.html">KAPITOLA 1</a></li>
            <li><a href="gulliverovy_cesty_018.html">KAPITOLA 2</a></li>
            <li><a href="gulliverovy_cesty_019.html">KAPITOLA 3</a></li>
            <li><a href="gulliverovy_cesty_020.html">KAPITOLA 4</a></li>
            <li><a href="gulliverovy_cesty_021.html">KAPITOLA 5</a></li>
            <li><a href="gulliverovy_cesty_022.html">KAPITOLA 6</a></li>
            <li><a href="gulliverovy_cesty_023.html">KAPITOLA 7</a></li>
            <li><a href="gulliverovy_cesty_024.html">KAPITOLA 8</a></li>
          </ul>
        </li>
        <li><a href="gulliverovy_cesty_025.html">Díl III
            CESTA DO LAPUTY, BALNIBARBI, LUGGNAGGU, GLUBBDUBDRIBU&nbsp;A DO JAPONSKA</a>
          <ul class="plain">
            <li><a href="gulliverovy_cesty_026.html">KAPITOLA 1</a></li>
            <li><a href="gulliverovy_cesty_027.html">KAPITOLA 2</a></li>
            <li><a href="gulliverovy_cesty_028.html">KAPITOLA 3</a></li>
            <li><a href="gulliverovy_cesty_029.html">KAPITOLA 4</a></li>
            <li><a href="gulliverovy_cesty_030.html">KAPITOLA 5</a></li>
            <li><a href="gulliverovy_cesty_031.html">KAPITOLA 6</a></li>
            <li><a href="gulliverovy_cesty_032.html">KAPITOLA 7</a></li>
            <li><a href="gulliverovy_cesty_033.html">KAPITOLA 8</a></li>
            <li><a href="gulliverovy_cesty_034.html">KAPITOLA 9</a></li>
            <li><a href="gulliverovy_cesty_035.html">KAPITOLA 10</a></li>
            <li><a href="gulliverovy_cesty_036.html">KAPITOLA 11</a></li>
          </ul>
        </li>
        <li><a href="gulliverovy_cesty_037.html">Díl IV
            CESTA DO ZEMĚ&nbsp;HVAJNINIMŮ</a>
          <ul class="plain">
            <li><a href="gulliverovy_cesty_038.html">KAPITOLA 1</a></li>
            <li><a href="gulliverovy_cesty_039.html">KAPITOLA 2</a></li>
            <li><a href="gulliverovy_cesty_040.html">KAPITOLA 3</a></li>
            <li><a href="gulliverovy_cesty_041.html">KAPITOLA 4</a></li>
            <li><a href="gulliverovy_cesty_042.html">KAPITOLA 5</a></li>
            <li><a href="gulliverovy_cesty_043.html">KAPITOLA 6</a></li>
            <li><a href="gulliverovy_cesty_044.html">KAPITOLA 7</a></li>
            <li><a href="gulliverovy_cesty_045.html">KAPITOLA 8</a></li>
            <li><a href="gulliverovy_cesty_046.html">KAPITOLA 9</a></li>
            <li><a href="gulliverovy_cesty_047.html">KAPITOLA 10</a></li>
            <li><a href="gulliverovy_cesty_048.html">KAPITOLA 11</a></li>
            <li><a href="gulliverovy_cesty_049.html">KAPITOLA 12</a></li>
          </ul>
        </li>
        <li><a href="gulliverovy_cesty_050.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./gulliverovy_cesty_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">KAPITOLA 1</span></h1>
        <section>
          <p class="chunk" data-nb-ref-number="2" data-nb-words="34" data-nb-chars="183"><span class="idea" data-nb-ref-number="2" id="idea2" data-nb-words="34" data-nb-chars="183"><strong>Spisovatel vypráví o&nbsp;sobě a&nbsp;své rodině. Jak byl poprvé sveden k&nbsp;cestování. Ztroskotá a&nbsp;plave ze&nbsp;všech sil, dostane se&nbsp;šťastně na&nbsp;břeh v&nbsp;zemi Liliputů, je&nbsp;zajat a&nbsp;odveden dále do&nbsp;země.</strong></span></p>
          <p class="chunk" data-nb-ref-number="3" data-nb-words="158" data-nb-chars="926"><span class="idea" data-nb-ref-number="3" id="idea3" data-nb-words="158" data-nb-chars="926">Otec měl stateček v&nbsp;hrabství nottinghamském; byl jsem třetí z&nbsp;pěti synů. Když mi&nbsp;bylo čtrnáct, poslal mě&nbsp;do&nbsp;Cambridge na&nbsp;Emanuelovu kolej. Tam jsem pobyl tři léta a&nbsp;věnoval se&nbsp;pilně studiím. Měl jsem sice plat velmi hubený, ale přece jen náklady na&nbsp;mé&nbsp;vydržování přesahovaly nepatrné jmění, a&nbsp;tak jsem se&nbsp;stal učedníkem u&nbsp;pana Jamese Batese, vynikajícího londýnského ranhojiče, a&nbsp;setrval jsem u&nbsp;něho tři léta. Otec mi&nbsp;posílal občas menší částky, které jsem vynakládal na&nbsp;to, abych se&nbsp;naučil plavectví a&nbsp;jiným matematickým odvětvím, užitečným pro ty, kdo chtějí cestovat. Byl jsem vždycky přesvědčen, že&nbsp;mě&nbsp;ten osud jednou čeká. Když jsem odešel od&nbsp;pana Batese, odebral jsem se&nbsp;k&nbsp;otci. U&nbsp;něho jsem sehnal s&nbsp;pomocí strýce Johna a&nbsp;jiných příbuzných čtyřicet liber a&nbsp;ještě mi&nbsp;slíbili třicet liber ročně, abych se&nbsp;udržel v&nbsp;Lejdě. Tam jsem studoval dvě léta a&nbsp;sedm měsíců fyziku: věděl jsem, že&nbsp;mi&nbsp;bude na&nbsp;dlouhých cestách užitečná.</span></p>
          <p class="chunk" data-nb-ref-number="4" data-nb-words="98" data-nb-chars="570"><span class="idea" data-nb-ref-number="4" id="idea4" data-nb-words="98" data-nb-chars="570">Brzo po&nbsp;návratu z&nbsp;Lejdy doporučil mě&nbsp;můj dobrý učitel pan Bates za&nbsp;ranhojiče na&nbsp;Vlaštovku, které velel kapitán Abraham Pannell. Setrval jsem u&nbsp;něho půlčtvrta roku a&nbsp;vykonal jsem několik cest do&nbsp;Levanty a&nbsp;jiných končin. Když jsem se&nbsp;vrátil, rozhodl jsem se&nbsp;usadit v&nbsp;Londýně. Nabádal mě&nbsp;k&nbsp;tomu sám můj učitel pan Bates a&nbsp;hned mě&nbsp;doporučil několika pacientům. Najal jsem si&nbsp;domek v&nbsp;Old Jury. Protože mi&nbsp;poradili, abych změnil stav, vzal jsem si&nbsp;Marii Burtonovou, druhorozenou dceru pana Edmunda Burtona, punčocháře v&nbsp;ulici Newgate, a&nbsp;dostal jsem s&nbsp;ní&nbsp;věnem čtyři sta liber.</span></p>
          <p class="chunk" data-nb-ref-number="5" data-nb-words="119" data-nb-chars="670"><span class="idea" data-nb-ref-number="5" id="idea5" data-nb-words="119" data-nb-chars="670">Ale za&nbsp;dvě léta můj dobrý učitel Bates umřel, a&nbsp;jelikož jsem měl málo přátel, šlo to&nbsp;se&nbsp;mnou z&nbsp;kopce. Svědomí mi&nbsp;nedalo, abych napodoboval špatné praktiky tolika svých spolubratří. Poradiv se&nbsp;se&nbsp;ženou a&nbsp;s&nbsp;několika známými, rozhodl jsem se, že&nbsp;se&nbsp;opět vydám na&nbsp;moře. Byl jsem po&nbsp;sobě lékařem na&nbsp;dvou lodích a&nbsp;za&nbsp;těch šest let jsem vykonal několik cest do&nbsp;Východní a&nbsp;Západní Indie, čímž mi&nbsp;jmění poněkud vzrostlo. Ve&nbsp;volných chvilkách jsem četl nejlepší klasické a&nbsp;moderní spisovatele, neboť jsem byl vždycky zásoben hromadou knih. A&nbsp;když jsem byl na&nbsp;pevnině, pozoroval jsem cizí mravy a&nbsp;zvyklosti a&nbsp;učil se&nbsp;cizím řečem. Šlo mi&nbsp;to&nbsp;velmi lehce, neboť jsem měl dobrou paměť.</span></p>
          <p class="chunk" data-nb-ref-number="6" data-nb-words="89" data-nb-chars="482"><span class="idea" data-nb-ref-number="6" id="idea6" data-nb-words="89" data-nb-chars="482">Když se&nbsp;poslední z&nbsp;těch cest tuze nevydařila, omrzelo mě&nbsp;moře a&nbsp;pomýšlel jsem na&nbsp;to, že&nbsp;zůstanu doma u&nbsp;ženy a&nbsp;dětí. Odstěhoval jsem se&nbsp;z&nbsp;Old Jury do&nbsp;Fetter Lane a&nbsp;odtamtud do&nbsp;Wappingu s&nbsp;nadějí, že&nbsp;najdu práci u&nbsp;námořníků; ale nestalo se&nbsp;tak. Po&nbsp;třech letech čekání, že&nbsp;to&nbsp;půjde lépe, přijal jsem výhodnou nabídku od&nbsp;kapitána Williama Pricharda, který velel na&nbsp;Antilopě a&nbsp;chystal se&nbsp;na&nbsp;cestu do&nbsp;Jižního moře. Dne 4. května 1699 jsme vypluli z&nbsp;Bristolu a&nbsp;zpočátku se&nbsp;nám cesta dařila.</span></p>
          <p class="chunk" data-nb-ref-number="7" data-nb-words="1832" data-nb-chars="10495"><span class="idea" data-nb-ref-number="7" id="idea7" data-nb-words="1832" data-nb-chars="10495">Z&nbsp;jistých důvodů by&nbsp;se&nbsp;neslušelo obtěžovat čtenáře podrobnostmi o&nbsp;dobrodružstvích, která jsme v&nbsp;těch mořích zažili. Postačiž, když mu&nbsp;povím, že&nbsp;na&nbsp;cestě odtamtud do&nbsp;Východní Indie zahnala nás prudká bouře na&nbsp;severozápad od&nbsp;země Van Diemenovy. Měřením jsme zjistili, že&nbsp;jsme na&nbsp;třicátém stupni druhé minutě jižní zeměpisné šířky. Dvanáct mužů z&nbsp;posádky umřelo na&nbsp;vyčerpanost a&nbsp;špatnou stravu, ostatní byli velmi zesláblí. Pátého listopadu, když začínalo v&nbsp;těch končinách léto, bylo velmi mlhavo a&nbsp;námořníci zahlédli skalisko na&nbsp;půl délky lana od&nbsp;lodi. Ale byl tak silný vítr, že&nbsp;nás hnal přímo na&nbsp;ně, a&nbsp;vzápětí jsme narazili. Šest mužů z&nbsp;posádky, mezi nimi i&nbsp;já, spustilo na&nbsp;moře člun a&nbsp;odrazili jsme, abychom se&nbsp;dostali od&nbsp;lodi a&nbsp;od&nbsp;skaliska. Veslovali jsme počítám asi tři mořské míle, až&nbsp;už&nbsp;jsme nemohli, protože jsme byli vyčerpáni prací na&nbsp;lodi. Vydali jsme se&nbsp;tedy na&nbsp;milost vlnám a&nbsp;asi za&nbsp;půl hodiny náhlý závan od&nbsp;severu překotil člun. Nemohu říci, co&nbsp;se&nbsp;stalo s&nbsp;mými druhy v&nbsp;člunu ani s&nbsp;těmi, kdo se&nbsp;zachránili na&nbsp;skalisku nebo zůstali na&nbsp;lodi. Soudím, že&nbsp;všichni zahynuli. Já&nbsp;pak jsem plaval nazdařbůh, jsa postrkován větrem a&nbsp;vlnobitím. Spouštěl jsem často nohy, a&nbsp;stále jsem nedosahoval dna. Ale když už&nbsp;byl se&nbsp;mnou skoro konec a&nbsp;nemohl jsem dále zápasit, ucítil jsem, že&nbsp;v&nbsp;té&nbsp;hloubce stačím. Tehdy už&nbsp;bouře hodně polevila. Byl to&nbsp;povlovný svah, že&nbsp;jsem ušel skoro míli, než jsem se&nbsp;dostal na&nbsp;břeh; to&nbsp;bylo, jak jsem hádal, asi o&nbsp;osmé hodině večer. Šel jsem pak dále skoro půl míle, ale nikde ani památky po&nbsp;domech nebo obyvatelích; aspoň jsem byl tak sláb, že&nbsp;jsem nic nepozoroval. Byl jsem nesmírně unaven a&nbsp;z&nbsp;té&nbsp;únavy a&nbsp;horka a&nbsp;pulčíku pálenky, který jsem vypil, když jsem odcházel z&nbsp;lodi, šly na&nbsp;mne dřímoty. Ulehl jsem na&nbsp;trávu (byla nizoučká a&nbsp;měkká) a&nbsp;spal jsem jako zabitý počítám něco přes devět hodin. Když jsem procitl, právě svítalo. Chtěl jsem vstát, ale ne&nbsp;a&nbsp;ne&nbsp;se&nbsp;hnout. Ležel jsem na&nbsp;zádech a&nbsp;zpozoroval jsem, že&nbsp;mám na&nbsp;obou stranách ruce i&nbsp;nohy pevně připoutány k&nbsp;zemi a&nbsp;stejně tak že&nbsp;mám přivázány své dlouhé a&nbsp;husté vlasy. Přes tělo od&nbsp;podpaždí k&nbsp;stehnům jsem cítil rovněž tenounká pouta. Mohl jsem se&nbsp;dívat jen vzhůru; slunce začalo pražit a&nbsp;světlo mě&nbsp;pálilo do&nbsp;očí. Slyšel jsem okolo sebe zmatený hluk, ale jak jsem tak ležel, viděl jsem jenom oblohu. Zakrátko jsem ucítil, jak se&nbsp;mi&nbsp;po&nbsp;levé noze šine něco živého, postupuje klidně vpřed přes prsa, až&nbsp;mi&nbsp;to&nbsp;došlo skoro k&nbsp;bradě. Tu&nbsp;jsem sklopil oči co&nbsp;nejníže a&nbsp;poznal jsem, že&nbsp;je&nbsp;to&nbsp;lidský tvor, vysoký necelých šest palců, s&nbsp;lukem a&nbsp;šípem v&nbsp;ruce a&nbsp;s&nbsp;toulcem na&nbsp;zádech. Cítil jsem, že&nbsp;nejméně čtyřicet takových jako on&nbsp;(jak jsem se&nbsp;domýšlel) přichází za&nbsp;ním. Nadmíru jsem užasl a&nbsp;zařval jsem tak silně, že&nbsp;se&nbsp;všichni dali zděšeně na&nbsp;útěk. A&nbsp;jak jsem se&nbsp;později dověděl, někteří se&nbsp;zranili pádem, když mi&nbsp;skákali z&nbsp;beder na&nbsp;zem. Brzy se&nbsp;však vrátili a&nbsp;jeden z&nbsp;nich, který se&nbsp;odvážil až&nbsp;tak daleko, aby mi&nbsp;úplně viděl do&nbsp;tváří, zdvihl samým obdivem ruce i&nbsp;oči a&nbsp;vykřikl pronikavě, ale zřetelně: „Hekina degul!“ Ostatní opakovali táž slova několikrát po&nbsp;sobě, jenže tehdy jsem nevěděl, co&nbsp;znamenají. Přitom jsem ležel pořád, jak asi čtenář uvěří, velmi strnule. Usiloval jsem se&nbsp;odpoutat, až&nbsp;se&nbsp;mi&nbsp;posléze podařilo přetrhnout provazy a&nbsp;vykroutit kolíky, které mě&nbsp;poutaly na&nbsp;levé ruce k&nbsp;zemi. Když jsem pozdvihl ruku na&nbsp;tvář, přišel jsem totiž na&nbsp;to, jak mě&nbsp;přivázali, a&nbsp;v&nbsp;té&nbsp;chvíli jsem trochu uvolnil prudkým a&nbsp;bolestným trhnutím provazy, kterými jsem měl svázány vlasy na&nbsp;levé straně, takže jsem mohl otočit hlavu asi o&nbsp;dva palce. Ale ti&nbsp;tvorové utekli podruhé zase, než jsem je&nbsp;uchopil. Poté se&nbsp;ozval mocný a&nbsp;pronikavý křik, a&nbsp;když utichl, slyšel jsem, jak jeden silně zvolal: „Tolgo fonak!“ V&nbsp;tu&nbsp;chvíli jsem ucítil přes sto šípů vystřelených na&nbsp;mou levou ruku. Píchaly jako jehly. Kromě toho vystřelili ještě podruhé do&nbsp;vzduchu, jako střílíme v&nbsp;Evropě bombami, a&nbsp;mnoho šípů myslím dopadlo na&nbsp;mne (ačkoliv jsem je&nbsp;necítil) a&nbsp;několik mi&nbsp;jich spadlo na&nbsp;tvář, kterou jsem si&nbsp;hned zakryl levou rukou. Když ustal ten déšť šípů, ležel jsem, sténaje bolestí a&nbsp;žalem. Sotvaže jsem znovu zkusil odpoutat se, vystřelili novou salvu, větší, než byla první, a&nbsp;někteří se&nbsp;pokoušeli píchnout mě&nbsp;kopími do&nbsp;boku. Naštěstí jsem měl na&nbsp;sobě buvolí kazajku, kterou nemohli propíchnout. Pokládal jsem za&nbsp;nejmoudřejší ležet klidně. Umínil jsem si, že&nbsp;tak vydržím až&nbsp;do&nbsp;noci, kdy se&nbsp;lehce osvobodím, neboť levou ruku jsem měl volnou. Pokud jde o&nbsp;obyvatele, domníval jsem se&nbsp;vším právem, že&nbsp;bych stačil na&nbsp;největší armády, které by&nbsp;snad proti mně postavili, jsou-li jen všichni tak velicí jako ten, kterého jsem viděl. Ale osud se&nbsp;mnou naložil jinak. Když zpozorovali, že&nbsp;jsem klidný, nestříleli už&nbsp;šípy. Ale podle hluku, který jsem slyšel, poznal jsem, že&nbsp;jich přibylo. Na&nbsp;nějaké čtyři yardy od&nbsp;sebe proti pravému uchu slyšel jsem přes hodinu tlučení, jako když se&nbsp;pracuje. Otočil jsem tam hlavu, pokud mi&nbsp;to&nbsp;kolíky a&nbsp;provazy dovolovaly, a&nbsp;viděl jsem, že&nbsp;stavějí lešení asi půldruhé stopy nad zemí, na&nbsp;němž by&nbsp;se&nbsp;stěsnali čtyři domorodci. Vedly na&nbsp;ně&nbsp;dva nebo tři žebříky. Odtamtud pronesl ke&nbsp;mně jeden z&nbsp;nich, který vypadal urozeně, dlouhou řeč, z&nbsp;níž jsem nerozuměl ani slova. Ale měl jsem se&nbsp;zmínit, že&nbsp;nežli začal předák svou řeč, zvolal třikrát: „Langro dehul san!“ (tato slova a&nbsp;dřívější mi&nbsp;později opakovali a&nbsp;vysvětlili). Poté přistoupilo ihned asi padesát obyvatel a&nbsp;přeřízli provazy, které mi&nbsp;poutaly hlavu na&nbsp;levé straně. Mohl jsem ji&nbsp;otočit napravo a&nbsp;pozorovat osobnost a&nbsp;posunky toho, který se&nbsp;chystal mluvit. Bylo patrno, že&nbsp;je&nbsp;to&nbsp;člověk v&nbsp;nejlepších letech a&nbsp;vyšší než všichni tři, kteří stáli při něm. Mezi nimi bylo také páže. Poponášelo mu&nbsp;vlečku a&nbsp;zdálo se&nbsp;mi&nbsp;trochu větší než můj prostřední prst. Ostatní dva mu&nbsp;stáli po&nbsp;boku a&nbsp;podpírali ho. Počínal si&nbsp;ve&nbsp;všem všudy jako řečník a&nbsp;sledoval jsem v&nbsp;jeho řeči mnoho period s&nbsp;vyhrůžkami, jiné se&nbsp;sliby, soucitem a&nbsp;vlídností. Odpověděl jsem několika slovy, ale co&nbsp;nejponíženěji, přičemž jsem pozdvihl levou ruku a&nbsp;obě oči obrátil k&nbsp;slunci, jako bych se&nbsp;ho&nbsp;dovolával za&nbsp;svědka. Nežli jsem odešel z&nbsp;lodi, nepojedl jsem několik hodin ani sousta. Zmíral jsem hlady a&nbsp;útroby se&nbsp;mi&nbsp;tak svíraly, že&nbsp;jsem se&nbsp;neudržel a&nbsp;projevoval řečníkovi svou nedočkavost (což se&nbsp;snad příčí přísným pravidlům slušnosti). Znovu a&nbsp;znovu jsem si&nbsp;dával prst na&nbsp;ústa a&nbsp;naznačoval mu, že&nbsp;chci jíst. Hurgo (tak říkají totiž, jak jsem se&nbsp;později dověděl, vznešenému pánovi) mi&nbsp;porozuměl. Sestoupil z&nbsp;lešení a&nbsp;poručil, aby mi&nbsp;přistavili k&nbsp;bokům žebříky. Vylezlo po&nbsp;nich přes sto domorodců a&nbsp;šli rovnou k&nbsp;mým ústům, obtíženi košíky plnými masa, které bylo sehnáno a&nbsp;posláno tam na&nbsp;královský rozkaz, hned jakmile o&nbsp;mně došla zpráva. Poznal jsem, že&nbsp;je&nbsp;to&nbsp;maso z&nbsp;různých zvířat, ale podle chuti jsem je&nbsp;nerozeznával. Tvarem bylo jako skopové hrudí, kýty a&nbsp;ledvinky, velmi dobře připravené, jenže menší než skřivánčí křidélka. Jedl jsem je&nbsp;po&nbsp;dvou nebo po&nbsp;třech najednou a&nbsp;zajídal vždy třemi bochníky, které byly asi jako koule do&nbsp;ručnice. Zásobovali mě&nbsp;velmi hbitě a&nbsp;dávali najevo tisíceré známky podivu a&nbsp;úžasu nad mou tloušťkou a&nbsp;chutí. Potom jsem jim zase naznačil, že&nbsp;bych pil. Z&nbsp;toho, co&nbsp;jsem spořádal, poznali, že&nbsp;mi&nbsp;malé množství nepostačí. A&nbsp;protože jsou nejvýš důmyslní, vytáhli s&nbsp;velkou obratností po&nbsp;kladce nahoru jeden ze&nbsp;svých největších sudů, potom mi&nbsp;ho&nbsp;svalili na&nbsp;dlaň a&nbsp;vyrazili vršek. Vypil jsem ho&nbsp;jedním douškem, což bylo snadné, neboť neměl ani půl pinty. Víno chutnalo jako světlé burgundské, jenže bylo mnohem lahodnější. Dopravili mi&nbsp;druhý sud a&nbsp;vypil jsem ho&nbsp;rovněž tak. Naznačoval jsem, že&nbsp;chci ještě, ale už&nbsp;pro mne neměli. Když jsem předvedl tyto divy, křičeli radostí, rejdili mi&nbsp;po&nbsp;prsou a&nbsp;opakovali několikrát jako prve: „Hekina degul!“ Naznačovali mi, abych shodil oba sudy dolů. Nejprve však upozornili lidi dole, aby ustoupili, a&nbsp;volali na&nbsp;ně: „Borach mivola!“ Když pak uviděli ty&nbsp;nádoby ve&nbsp;vzduchu, ozýval se&nbsp;ze&nbsp;všech stran křik: „Hekina degul!“ Přiznávám se, že&nbsp;když se&nbsp;po&nbsp;mně sem tam procházeli, byl jsem často v&nbsp;pokušení chytnout prvních čtyřicet nebo padesát, na&nbsp;které dosáhnu, a&nbsp;praštit jimi o&nbsp;zem. Ale vzpomínka na&nbsp;to, co&nbsp;jsem zkusil – a&nbsp;nebylo to&nbsp;snad ještě to&nbsp;nejhorší, co&nbsp;mi&nbsp;mohli udělat – a&nbsp;čestné slovo, které jsem jim dal (tak jsem si&nbsp;totiž vykládal své ponížené chování), brzo mi&nbsp;zaplašily ty&nbsp;představy. Kromě toho jsem se&nbsp;teď cítil vázán zákony pohostinství k&nbsp;národu, který mě&nbsp;tak draze a&nbsp;okázale počastoval. Přece však jsem se&nbsp;nemohl sám u&nbsp;sebe dosti vynadivit neohroženosti těch drobounkých smrtelníků, kteří si&nbsp;troufali vylézt na&nbsp;mne a&nbsp;procházet se&nbsp;po&nbsp;mně, když jsem měl jednu ruku volnou, a&nbsp;netřásli se&nbsp;už&nbsp;při pohledu na&nbsp;ohromného tvora, jaký jsem byl asi v&nbsp;jejich očích. Po&nbsp;chvíli, když zpozorovali, že&nbsp;se&nbsp;už&nbsp;nedožaduji masa, objevil se&nbsp;přede mnou vysoký hodnostář Jeho císařského Veličenstva. Jeho Excelence mi&nbsp;vystoupil u&nbsp;kotníku na&nbsp;nohu a&nbsp;šel mi&nbsp;vzhůru k&nbsp;tváři asi s&nbsp;tuctem lidí ze&nbsp;své družiny. Vytasil pověřovací listiny s&nbsp;královskou pečetí a&nbsp;přistrčil mi&nbsp;je&nbsp;až&nbsp;před oči. Mluvil asi deset minut, a&nbsp;to&nbsp;nikterak hněvivě, ale s&nbsp;jakousi pevnou odhodlaností. Často ukazoval před sebe, totiž na&nbsp;hlavní město (jak jsem se&nbsp;později dověděl), vzdálené asi půl míle, kam jsem měl být dopraven z&nbsp;rozhodnutí krále a&nbsp;jeho rady. Odpověděl jsem mu&nbsp;několika slovy, třebaže docela zbytečně. Volnou ruku jsem položil na&nbsp;druhou (ale přes hlavu Jeho Excelence, abych neublížil jemu i&nbsp;jeho družině) a&nbsp;potom na&nbsp;hlavu a&nbsp;na&nbsp;tělo, a&nbsp;tím jsem naznačil, že&nbsp;chci na&nbsp;svobodu. Bylo patrno, že&nbsp;mi&nbsp;dost rozumí. Zavrtěl hlavou, to&nbsp;že&nbsp;nejde, a&nbsp;vztáhl ruku tak, aby mi&nbsp;ukázal, že&nbsp;mě&nbsp;musí odvézt jako zajatce. Dal mi&nbsp;však ještě na&nbsp;srozuměnou, že&nbsp;budu mít dosti jídla a&nbsp;pití a&nbsp;že&nbsp;se&nbsp;mnou budou velmi dobře zacházet. Znovu mě&nbsp;napadlo, abych se&nbsp;pokusil přetrhat pouta. Ale sotvaže jsem opět ucítil palčivost jejich šípů na&nbsp;tváři i&nbsp;na&nbsp;rukou, které byly samý puchýř od&nbsp;bodců, co&nbsp;v&nbsp;nich dosud trčely, a&nbsp;nadto zpozoroval, že&nbsp;nepřátelé počtem rostou, naznačoval jsem jim, že&nbsp;se&nbsp;mnou mohou učinit, co&nbsp;je&nbsp;jim libo. Potom se&nbsp;hurgo s&nbsp;družinou velmi způsobně a&nbsp;roztomile vzdálil. Brzo jsem uslyšel všeobecný pokřik, v&nbsp;němž se&nbsp;ozývala slova: „Peplom selan“. Cítil jsem, že&nbsp;mi&nbsp;po&nbsp;levé straně velké množství lidí povoluje lana, takže jsem se&nbsp;mohl obrátit na&nbsp;pravou stranu. Potom mi&nbsp;natřeli tvář a&nbsp;obě ruce jakousi mastí libé vůně, po&nbsp;níž v&nbsp;několika minutách všechna palčivost od&nbsp;šípů zmizela. Po&nbsp;tom všem, k&nbsp;tomu po&nbsp;velmi vydatném jídle a&nbsp;pití, chtělo se&nbsp;mi&nbsp;spát. Jak mě&nbsp;potom ujišťovali, spal jsem asi osm hodin. A&nbsp;nebylo divu, neboť mi&nbsp;lékaři na&nbsp;rozkaz panovníkův namíchali do&nbsp;sudů vína uspávadlo.</span></p>
          <p class="chunk" data-nb-ref-number="8" data-nb-words="60" data-nb-chars="326"><span class="idea" data-nb-ref-number="8" id="idea8" data-nb-words="60" data-nb-chars="326">Zdá se, že&nbsp;jakmile na&nbsp;mne přišli, když jsem vystoupil na&nbsp;břeh a&nbsp;usnul na&nbsp;zemi, zpravil o&nbsp;tom bez prodlení rychlý posel císaře. Císař s&nbsp;radou se&nbsp;usnesli, aby mě&nbsp;přivázali, jak jsem vyprávěl (což se&nbsp;stalo v&nbsp;noci, zatímco jsem spal), aby mi&nbsp;poslali hojně masa a&nbsp;pití a&nbsp;přichystali povoz, kterým by&nbsp;mě&nbsp;dopravili do&nbsp;hlavního města.</span></p>
          <p class="chunk" data-nb-ref-number="9" data-nb-words="31" data-nb-chars="188"><span class="idea" data-nb-ref-number="9" id="idea9" data-nb-words="31" data-nb-chars="188">Toto rozhodnutí vypadá snad odvážné a&nbsp;nebezpečné a&nbsp;jsem si&nbsp;jist, že&nbsp;by&nbsp;se&nbsp;jím při takové příležitosti neřídil žádný evropský vladař. Podle mého názoru bylo však nejvýš rozumné i&nbsp;šlechetné.</span></p>
          <p class="chunk" data-nb-ref-number="10" data-nb-words="49" data-nb-chars="260"><span class="idea" data-nb-ref-number="10" id="idea10" data-nb-words="49" data-nb-chars="260">Kdyby mě&nbsp;byli chtěli ti&nbsp;lidé ve&nbsp;spánku svými kopími a&nbsp;šípy zabít, byl bych se&nbsp;jistě při prvním píchnutí probudil. A&nbsp;možná že&nbsp;bych se&nbsp;tak rozlítil a&nbsp;sebral tolik síly, že&nbsp;bych přetrhal provazy, jimiž mě&nbsp;svázali, a&nbsp;bez milosti je&nbsp;pobil. Ubránit by&nbsp;se&nbsp;mi&nbsp;nemohli.</span></p>
          <p class="chunk" data-nb-ref-number="11" data-nb-words="244" data-nb-chars="1428"><span class="idea" data-nb-ref-number="11" id="idea11" data-nb-words="244" data-nb-chars="1428">Jsou to&nbsp;výborní počtáři a&nbsp;přízní a&nbsp;podporou císařovou, který přeje vzdělání, dosáhli v&nbsp;mechanice velké dokonalosti. Vladař má&nbsp;několik pojízdných strojů na&nbsp;dopravu klád a&nbsp;jiných těžkých nákladů. Často si&nbsp;sám staví v&nbsp;lesích, kde je&nbsp;stavební dříví, největší válečné koráby, z&nbsp;nichž některé měří až&nbsp;devět stop, a&nbsp;dává je&nbsp;na&nbsp;těch strojích dopravovat na&nbsp;tři sta nebo čtyři sta yardů k&nbsp;moři. Pět set tesařů a&nbsp;strojníků se&nbsp;ihned dalo do&nbsp;práce, aby přichystali svůj největší stroj. Byla to&nbsp;dřevěná kostra na&nbsp;tři palce od&nbsp;země, sedm stop dlouhá a&nbsp;čtyři stopy široká, a&nbsp;pohybovala se&nbsp;na&nbsp;dvaadvacíti kolech. Pokřik, který jsem slyšel, ozval se&nbsp;při příjezdu toho stroje, který myslím vyjel za&nbsp;čtyři hodiny po&nbsp;tom, co&nbsp;jsem vystoupil na&nbsp;břeh. Postavili jej rovnoběžně vedle mne, jak jsem ležel. Ale největší potíž byla vyzdvihnout mě&nbsp;a&nbsp;položit na&nbsp;to&nbsp;vozidlo. Vztyčili osmdesát žerdí vysokých jednu stopu a&nbsp;velmi silná lana, tlustá jako provázek, zaklesli mi&nbsp;na&nbsp;pásky, které mi&nbsp;omotali kolem krku, rukou, trupu a&nbsp;nohou. Devět set nejsilnějších mužů táhlo tato lana po&nbsp;kladkách upevněných na&nbsp;žerdích, a&nbsp;tak mě&nbsp;ani ne&nbsp;za&nbsp;tři hodiny vyzdvihli a&nbsp;spustili do&nbsp;vozu a&nbsp;tam pevně svázali. To&nbsp;všechno jsem se&nbsp;dozvěděl až&nbsp;později, neboť jsem po&nbsp;tom uspávacím léku, který mi&nbsp;přilili do&nbsp;nápoje, tvrdě spal. Patnáct set nejsilnějších panovníkových koní, vysokých na&nbsp;čtyři a&nbsp;půl palce, mě&nbsp;táhlo k&nbsp;hlavnímu městu, které bylo, jak jsem už&nbsp;řekl, půl míle daleko.</span></p>
          <p class="chunk" data-nb-ref-number="12" data-nb-words="131" data-nb-chars="757"><span class="idea" data-nb-ref-number="12" id="idea12" data-nb-words="131" data-nb-chars="757">Asi za&nbsp;čtyři hodiny po&nbsp;tom, co&nbsp;jsme se&nbsp;vydali na&nbsp;cestu, mě&nbsp;probudila velmi směšná příhoda. Povoz se&nbsp;na&nbsp;chvíli zastavil, aby opravili nějakou poruchu, a&nbsp;několik mladých domorodců bylo zvědavo, jak vypadám, když spím. Vylezli na&nbsp;vůz, a&nbsp;když došli velmi opatrně až&nbsp;k&nbsp;mému obličeji, jeden z&nbsp;nich, gardový důstojník, strčil mi&nbsp;hrot své halapartny hodně daleko do&nbsp;levé nosní dírky a&nbsp;pošimral mě&nbsp;jí&nbsp;jako slámkou, takže jsem prudce kýchl. Potom se&nbsp;nepozorovaně odklidili. Teprve za&nbsp;tři neděle jsem se&nbsp;dozvěděl, proč jsem tak náhle procitl. Do&nbsp;konce dne jsme vykonali dlouhý pochod a&nbsp;v&nbsp;noci jsme odpočívali. Po&nbsp;bocích mi&nbsp;stálo po&nbsp;pěti stech stráží. Polovina z&nbsp;nich měla louče a&nbsp;druhá polovina luky a&nbsp;šípy a&nbsp;byli připraveni vystřelit na&nbsp;mne, kdybych se&nbsp;pokusil hnout.</span></p>
          <p class="chunk" data-nb-ref-number="13" data-nb-words="49" data-nb-chars="279"><span class="idea" data-nb-ref-number="13" id="idea13" data-nb-words="49" data-nb-chars="279">Druhý den ráno za&nbsp;svítání jsme pokračovali v&nbsp;pochodu a&nbsp;v&nbsp;poledne jsme se&nbsp;octli na&nbsp;dvě stě yardů od&nbsp;městských bran. Císař nám vyšel s&nbsp;celým dvorem naproti. Ale jeho vysocí důstojníci za&nbsp;nic nepřipustili, aby Jeho Veličenstvo vystoupilo na&nbsp;mne, a&nbsp;vydalo tak svou osobu v&nbsp;nebezpečí.</span></p>
          <p class="chunk" data-nb-ref-number="14" data-nb-words="264" data-nb-chars="1572"><span class="idea" data-nb-ref-number="14" id="idea14" data-nb-words="264" data-nb-chars="1572">Tam, kde povoz zastavil, stál starodávný chrám, který prý je&nbsp;největší v&nbsp;celém království. Před několika lety byl poskvrněn nelidskou vraždou. V&nbsp;náboženském zápalu jej pokládali za&nbsp;znesvěcený, a&nbsp;proto jej zveřejnili a&nbsp;odstranili z&nbsp;něho ozdoby a&nbsp;zařízení. Bylo ustanoveno, abych bydlel v&nbsp;té&nbsp;budově. Hlavní brána, obrácená k&nbsp;severu, byla na&nbsp;čtyři stopy do&nbsp;výšky a&nbsp;skoro dvě stopy do&nbsp;šířky, takže jsem jí&nbsp;snadno prolezl. Na&nbsp;obou stranách brány, ani ne&nbsp;na&nbsp;šest palců od&nbsp;země, bylo okénko. Do&nbsp;levého okénka vpravili královští kováři jedenadevadesát řetězů, bezmála tak velikých, jaké visívají od&nbsp;hodinek vznešeným paním v&nbsp;Evropě, a&nbsp;zamkli mi&nbsp;je&nbsp;na&nbsp;levé noze na&nbsp;šestatřicet zámků. Na&nbsp;dvacet stop naproti chrámu za&nbsp;velkou silnicí byla věžička, vysoká aspoň pět stop. Na&nbsp;tu&nbsp;vystoupil císař s&nbsp;nejpřednějšími pány svého dvora, aby si&nbsp;mě&nbsp;dobře prohlédli. Dověděl jsem se&nbsp;to, neboť sám jsem je&nbsp;neviděl. Podle odhadu vyšlo z&nbsp;města za&nbsp;týmž cílem přes sto tisíc obyvatel. A&nbsp;třebaže mě&nbsp;hlídali, domnívám se, že&nbsp;jich na&nbsp;mne po&nbsp;žebřících několikrát vystoupilo aspoň deset tisíc. Ale brzy vyšla vyhláška, podle níž to&nbsp;bylo pod trestem smrti zakázáno. Když dělníci poznali, že&nbsp;se&nbsp;nemohu utrhnout, přeřezali všechny provazy, kterými jsem byl spoután. Tu&nbsp;jsem povstal a&nbsp;jakživ mi&nbsp;nebylo tak truchlivo jako tehdy. Ani nelze naznačit, jak hlučeli a&nbsp;žasli, když mě&nbsp;uviděli vstávat a&nbsp;chodit. Řetězy poutající mi&nbsp;levou nohu měřily na&nbsp;dva yardy. Dovolovaly mi&nbsp;procházet se&nbsp;sem tam v&nbsp;půlkruhu, a&nbsp;ježto byly na&nbsp;čtyři palce od&nbsp;brány, mohl jsem vlézt dovnitř a&nbsp;natáhnout se&nbsp;v&nbsp;chrámu jak široký tak dlouhý.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./gulliverovy_cesty_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>