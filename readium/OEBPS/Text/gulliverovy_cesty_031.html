<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Gulliverovy cesty</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection9">
<h2 class="mlpuroven1zvlastnipripady">KAPITOLA 6</h2>

<p class="mlpurove2kapilolafalesnynadpis"><span class="calibre4">Další
zpráva o akademii. Spisovatel navrhuje několik oprav, a ty jsou uctivě přijaty.
</span></p>

<p class="mlptextbez1radku"><span class="calibre4">Ve škole
politických vynálezců jsem se tuze nepobavil. Profesoři se mi tam jevili
nadobro potrhlí a taková podívaná mě vždycky rozesmutní. Ti nešťastníci kuli
plány, jak by přiměli vladaře k tomu, aby si vybírali milce podle jejich moudrosti,
schopnosti a ctnosti, aby naučili ministry dbát veřejného blaha a aby
odměňovali zásluhy, velká nadání, vynikající služby. Dále, jak by vštípili
knížatům poznání, že jim skutečný prospěch poplyne jen z prospěchu lidu, aby do
úřadů dosazovali jen osoby schopné zastávat je, a k tomu ještě plno jiných
bujných a nemožných chimér, o jakých uvažovati člověku jakživo ani nenapadlo.
To mě jen utvrdilo v starém poznatku, že nic není tak výstřední a nesmyslné,
aby to někteří filozofové nepokládali za pravdu.</span></p>

<p class="mlptext"><span class="calibre4">Učiním však této části
akademie jen po právu, když uznám, že všichni nebyli takoví blouznivci. Byl tam
veledůmyslný lékař, který byl zřejmě dokonale obeznámen s povahou a soustavou
vlády. Ten výtečník obrátil s užitkem své snahy k tomu, aby objevil účinné léky
na všechny choroby a zkaženosti, jimiž trpí rozmanité obory veřejné správy pro
zvrhlost nebo slabost vládnoucích, jakož i bezuzdnost těch, kdo mají
poslouchat. Tak například: Všichni spisovatelé a myslitelé jsou zajedno v tom,
že je vůbec přesná podobnost mezi živým tělem a politickým útvarem. Je tedy
nejvýš samozřejmé, že nutno v nich týmiž léky udržovat zdraví a zahánět
choroby. Uznává se, že senáty a vysoké rady trpívají přebytečnými, kypivými a jinými
škodlivými šťávami, často mívají bolení hlavy a ještě častěji bolení srdce. Že
dostávají prudké křeče s bolestným svíráním nervů a svalů na obou rukou, zejména
na pravé, žáhu, větry, závratě a třeštivku, krtičné vředy plné smrdutého
hnisu, zkyslé pěnivé krkání, nenažranost a těžké trávení a ještě mnoho jiných
neduhů, jež netřeba uvádět. </span>Podle návrhu toho lékaře, když se sejde
senát, zúčastní se několik lékařů první tři dny jeho zasedání a každý den na
konci jednání vyšetří každému senátorovi tep. Potom se po zralé úvaze a po
vzájemné poradě o povaze jednotlivých chorob čtvrtého dne vrátí do senátu v průvodu
svých lékárníků, zásobených vhodnými léky. A než členové senátu zasednou,
podají jednotlivým senátorům prostředky uvolňující, odváděcí, čisticí,
stahující, zmírňující, pročišťující, proti bolení hlavy, žloutence, zahlenění a
nedoslýchavosti, jak čeho potřebují. A podle toho, jak ty léky účinkují, buďto
je v příští schůzi opakují, obmění, nebo od nich upustí.</p>

<p class="mlptext"><span class="calibre4">Tento plán nemůže stát
veřejnost mnoho peněz a podle mého skromného mínění by náramně přispíval k rychlému
vyřizování záležitostí v těch zemích, kde mají senátoři účast v zákonodárné
moci. Zplodil by svornost, zkrátil jednání, otevřel leckterá ústa, jež jsou teď
zavřena, a zavřel přemnohá, jež jsou dosud otevřena. Zkrotil by nedůtklivost mladých
a napravil umíněnost starých. Vyburcoval by tupce a zchladil všetečky.</span></p>

<p class="mlptext">Dále: ozývá se jeden nářek na to, že milci panovníků trpívají
krátkou a slabou pamětí. Týž doktor tedy navrhoval, aby každý, kdo je přijat v slyšení
u ministra, pověděl svou řeč co nejstručněji a nejprostěji a na odchodu aby
zmáčkl dotyčnému ministrovi nos nebo ho kopl do břicha nebo mu šlápl na kuří
oka nebo ho třikrát zatahal za uši nebo mu vrazil špendlík do stehna anebo mu
poštípal paži, až bude samá modřina, aby tak nezapomněl. A každý přijímací den
ať to opakuje, dokud není věc vyřízena nebo naprosto zamítnuta.</p>

<p class="mlptext"><span class="calibre4">Požadoval též, aby každý
senátor v nejvyšší státní radě, když pronese své mínění a obhájí je, byl nucen
hlasovat proti němu. Dojde-li k tomu, výsledek dopadne jistotně ve prospěch
veřejnosti.</span></p>

<p class="mlptext"><span class="calibre20">Když se strany ve státě
zuřivě potírají, navrhoval na jejich usmíření báječný prostředek. Způsob je
tento: Z každé strany se vezme sto vůdců a rozdělí se do dvojic tak, aby měli
přibližně stejně veliké hlavy. Potom nechť dva přesní operatéři každé dvojici
současně vyříznou zátylek tak, aby se mohl mozek správné rozdělit. Ty vyříznuté
zátylky nechť se vzájemně vymění a přiloží do hlavy politických odpůrců. Na
první pohled je to arci práce vyžadující nemalé přesnosti, ale profesor mě
ujišťoval, že provede-li se obratně, je náprava zaručena. Dovozoval to takto:
Nechají</span><span class="calibre4">-li se oba rozpůlené mozky,
aby věc probraly uvnitř jediné lebky, brzy se dohodnou a utvoří onu umírněnost
a pravidelnost myšlení, které se tolik nedostává hlavám těch, kdož se
domýšlejí, že přišli na svět jen proto, aby hlídali a řídili jeho běh. A co se
týče rozdílnosti v množství a jakosti mozku u vůdců stran, doktor nás z vlastní
zkušenosti ujistil, že je to holá maličkost.</span></p>

<p class="mlptext">Slyšel jsem velmi nakvašenou hádku dvou profesorů o tom,
jakými způsoby a prostředky by se co nejpohodlněji a nejúčinněji vybíraly daně
bez obtěžování poddaných. První tvrdil, že nejvhodnější bude, když se nějak
zdaní neřesti a pošetilosti a každému se uloží částka, kterou co nejnestranněji
určí porota složená z jeho sousedů. Druhý zastával právě opačný názor, aby se
totiž zdanily ony tělesné a duševní vlastnosti mužů, na nichž si sami obzvláště
zakládají. Částka by se řídila stupněm jejich výtečnosti, o čemž by rozhodovali
úplně podle své chuti. Silně se měly zdanit vtip, statečnost a uhlazenost. Daň
by se vybírala tak, že by se každý zaručil za množství toho, co má. Zato
čestnost, spravedlivost, moudrost a vzdělání by se vůbec nezdaňovaly. Jsou to
vlastnosti tak vzácné, že je u souseda nikdo neuznává a sám si na nich také nezakládá.</p>

<p class="mlptext"><span class="calibre4">Podle toho návrhu se měly
ženy zdaňovat podle krásy a umění strojit se a měly mít touž výsadu jako muži,
že by o tom rozhodovaly podle vlastního uznání. Zato čistota, zdravý rozum a dobrosrdečnost
by dani vůbec nepodléhaly, protože by ani nekryly náklad na vybírání.</span></p>

<p class="mlptext"><span class="calibre4">Aby senátoři nepouštěli ze
zřetele prospěch koruny, navrhovalo se, aby o úřady metali kostky. Každý by
předem odpřisáhl a zaručil se, že bude hlasovat pro dvůr, ať už vyhraje, čili
nic. Ti, kdo by prohráli, směli by potom postupně metat kostky o další
uprázdněné místo. Tak by se v nich s očekáváním živila naděje a žádný by si
nenaříkal na nedodržené sliby. Své neřesti by svaloval jen a jen na osud, který
má širší a silnější ramena než ministři.</span></p>

<p class="mlptext"><span class="calibre4">Jeden profesor mi ukázal
velký soupis návodů, jak odhalit úklady a spiknutí proti vládě. Celé to
pojednání bylo napsáno velmi ostrovtipně a obsahovalo mnoho nevšedních
postřehů, užitečných politikům. Zdálo se mi však poněkud neúplné. Osmělil jsem
se říci to spisovateli a nabídl se, že mu ten návod, bude-li mu libo, doplním.
Přijal mou nabídku s větší ochotou, než bývá zvykem u spisovatelů, zejména u odrůdy
vynálezců, a prohlásil, že se rád dá poučit.</span></p>

<p class="mlptext"><span class="calibre4">Řekl jsem mu, že v království
Tribnia, zvaném u domorodců Langden, kde jsem dlouhý čas pobýval, celý národ se
více méně skládá ze slídičů, svědků, udavačů, žalobců, návladních,
usvědčovatelů a přísežníků, k nimž ještě patří jejich rozmanité pomocné a podřízené
stvůry, které vesměs šatí a vydržují ministři a jejich zástupci. Spiknutí
bývají v tom království dílem těchto lidí, kteří touží po tom, dodat si pověsti
vynikajících politiků, vpravit novou sílu do zchátralé státní správy, udusit
nebo svést jinam všeobecnou nespokojenost, naplnit si kapsy konfiskacemi a pozdvihnout
nebo podkopat veřejný úvěr, podle toho, jak se to hodí pro jejich soukromý
prospěch. Nejprve se mezi sebou domluví a ujednají, které podezřelé osoby mají
být obviněny ze spiknutí. Potom se ze všech sil přičiní, aby se jim zabavily
všechny dopisy a listiny a zlosynové byli uvrženi do žaláře. Listiny se
odevzdají cechu umělců, kteří obratně vypátrají tajný smysl slov, slabik a písmen.
Tak například přijdou na to, že stádo hus znamená senát, chromý pes vetřelce,
mor stálé vojsko, ťulpas ministerského předsedu, dna velekněze, šibenice
státního tajemníka, řešeto dvorní dámu, koště revoluci, past na myši úřad,
bezedná jáma státní pokladnu, stoka královský dvůr, šaškovská čepice milce,
zlámaná třtina soudní dvůr, prázdný sud generála, mokvající rána státní správu.</span></p>

<p class="mlptext"><span class="calibre4">Když selže tento způsob,
mají ještě dva účinnější. Tamější učenci jim říkají akrosticha a anagramy.
Především dovedou rozluštit politický smysl všech začátečních písmen. Tak
třebas N znamená spiknutí, B jezdecký pluk, L loďstvo na moři. Za druhé
přeskupením písmen v abecedě na podezřelé listině dovedou odhalit i nejskrytější
záměry nespokojené strany. Kdybych například napsal příteli v dopise: Kvap zlý
rádce, důmyslný luštitel objeví, že písmena, z nichž se skládá tato věta, možno
též rozložit v tato slova: P. zrádce války. To je způsob anagramatický.</span></p>

<p class="mlptext"><span class="calibre4">Profesor mi projevil velké
uznání za tyto postřehy a slíbil, že se o mně v svém pojednání pochvalně zmíní.</span></p>

<p class="mlptext"><span class="calibre4">Neviděl jsem v té zemi už
nic, co by mě lákalo k dalšímu pobytu, i začal jsem pomýšlet na návrat domů, do
Anglie.</span></p>

</div>
</body>
</html>