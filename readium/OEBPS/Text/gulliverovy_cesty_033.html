<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Gulliverovy cesty</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection9">
<h2 class="mlpuroven1zvlastnipripady">KAPITOLA 8</h2>

<p class="mlpurove2kapilolafalesnynadpis">Další zprávy o Glubbdubdribu.&nbsp;Opravují se staré i novější dějiny.</p>

<p class="mlptextbez1radku">Toužil jsem spatřit ony starověké muže, kteří nejvíce
prosluli důmyslem a učeností, a určil jsem si na to schválně jeden den. Navrhl
jsem, aby se objevili Homér a Aristoteles v čele všech svých vykladačů. Jenže
jich bylo tolik, že jich několik set muselo čekat na dvoře a v pokojích obrácených
ven. Rozeznal jsem na první pohled oba ty bohatýry nejen od davu, nýbrž i navzájem
od sebe. Homér byl z nich vyšší a švarnější, kráčel na svůj věk velmi vzpřímeně
a měl nejbystřejší a nejpronikavější oči, jaké jsem kdy viděl. Aristoteles byl
hodně shrbený a opíral se o hůl. Měl vyhublou tvář, řídké a měkké vlasy a dutý
hlas. Brzy jsem poznal, že se s ostatními vůbec neznají a jakživi je neviděli
ani o nich neslyšeli. Jeden duch, jehož jméno zamlčím, pošeptal mi, že se ti
vykladači drží v podsvětí co nejdále od svých mistrů. Tíží je totiž vědomí
hanby a viny, že tak hrubě zkomolili potomstvu smysl těch spisovatelů.</p>

<p class="mlptext">Rozmlouval jsem pět dní s mnoha jinými starověkými učenci.
Viděl jsem většinu prvotních římských císařů. Pohnul jsem guvernéra k tomu, že
vyvolal Heliogabalovy kuchaře, aby nám vystrojili oběd, ale mnoho dovednosti
nám neukázali, neboť neměli dosti potřebných věcí. Agesilaův hélót<a href="../Text/gulliverovy_cesty_050.html#_ftn4" title="" class="pcalibre1 pcalibre" id="_ftnref4"><span class="msofootnotereference"><span class="calibre18"><span class="msofootnotereference"><span class="calibre19">[4]</span></span></span></span></a>
nám uvařil mísu spartské polévky, ale spolkl jsem jen jednu lžíci<span class="calibre20">.</span></p>

<p class="mlptext">Oba pánové, kteří mě doprovodili na ostrov, musili se po třech
dnech vrátit za svými soukromými záležitostmi. Za tu dobu jsem zhlédl několik
největších nebožtíků, kteří se za poslední dvě nebo tři století u nás a v jiných
evropských zemích nejvíce proslavili. Jakožto dávný ctitel starých proslulých
rodů požádal jsem guvernéra, aby mi vyvolal asi tucet králů i s předky
seřazenými od osmého nebo devátého kolena. Ale zažil jsem bolestné a neočekávané
překvapení. Mám příliš velikou úctu ke korunovaným hlavám, takže se nebudu déle
obírat tímto choulostivým tématem.</p>

<p class="mlptext">Ale o baronech, hrabatech, markýzech a vévodech jsem si nepřipouštěl
takové starosti. A přiznám se, že jsem s nemalým potěšením zjistil, jak mohu
sledovat zvláštní rysy, jimiž se některé rodiny vyznačují, až k samým původcům.
Poznal jsem zřetelně, odkud odvozuje jeden rod svou dlouhou bradu. Proč druhý
oplýval ve dvou pokoleních zbabělci a v dalších dvou hlupáky. Proč je třetí
potrhlý a čtvrtý šibalský. Jak se ukrutnost, věrolomnost a zbabělost staly
jejich význačnými vlastnostmi, jimiž některé rody slynou právě tak jako svým
erbem. Kdo zavlekl poprvé do šlechtické rodiny nakažlivou nemoc, která pak postupně
přecházela v podobě krtičných vředů na potomstvo.</p>

<p class="mlptext"><span class="calibre4">Nejvíce se mi hnusily
novější dějiny. Prozkoumal jsem bedlivě všechny</span> nejslavnější osobnosti
z panovnických dvorů za posledních sto let. Tu jsem teprve poznal, jak svět
balamutí zaprodaní spisovatelé, kteří přisoudili největší válečná vítězství
zbabělcům, nejmoudřejší radu hlupákům, upřímnost pochlebníkům, římskou
poctivost zrádcům vlasti, pravdomluvnost udavačům. Kolik nevinných a vynikajících
lidí bylo odsouzeno na smrt nebo posláno do vyhnanství tím, že ministři využili
prodejnosti soudců a zloby politických stran. Kolik ničemů bylo <span class="calibre4">povýšeno k důvěře, moci, vážnosti a zisku. Jak
velký podíl na počinech a událostech</span> u dvora, v nejvyšší radě a v senátě
mohou si osobovat náhončí, příživníci a šašci. Věru, chatrného mínění jsem
nabyl o lidské moudrosti a bezúhonnosti, když jsem po pravdě zvěděl o zdrojích
a pohnutkách velikých činů a převratů na světě a o malicherných příhodách, jimž
děkují za svůj zdar.</p>

<p class="mlptext">Objevil jsem tam drzost a nevědomost těch, kdo předstírají, že
píší anekdoty neboli tajné historie. Hned v nich připravují krále o život číší
jedu, hned opakují rozmluvu panovníka s prvním ministrem, při níž nebylo
svědků, hned zas vypačují myšlenky i zásuvky vyslanců a stát<span class="calibre4"></span>ních tajemníků, ale mají věčně smůlu v tom,
že se mýlí. Objevil jsem tam vlastní příčiny tolika velkých událostí, jež
překvapily svět, jak třeba nějaká ženská ovládá služebnictvo, služebnictvo radu
a rada zase senát. Jeden generál se mi do očí přiznal, že dobyl vítězství
toliko zbabělostí a špatnou taktikou. Jeden admirál zas porazil z nedostatku spolehlivých
zpráv nepřítele, jemuž hodlal vydat zrádné loďstvo. Tři králové se mi dušovali,
že za celou dobu svého panování nepovýšili ani jednou zasloužilého muže, leč
nedopatřením nebo zrádným úskokem ministra, jemuž důvěřovali. A kdyby žili
znovu, už prý by to nikdy neučinili. Dokazovali mi pádnými důvody, že se
královský trůn bez zkaženosti ani neudrží, neboť ono neústupné, smělé, vzpurné
smýšlení, jež propůjčuje člověku ctnost, jenom ustavičně brzdí veřejné
záležitosti.</p>

<p class="mlptext"><span class="calibre4">Dychtil jsem vyzvědět
podrobně, jakým způsobem si přečetní lidé opatřili vysoké hodnosti a ohromné
statky. Omezil jsem se ve svém pátrání jen na nejnovější dobu, ale tak, abych
nenarazil na současnost. Pilně jsem se střežil dotknout cizinců. Doufám, že
netřeba čtenáři říkat, že tím, co nyní povím, nijak nemířím na svou vlast. Bylo
vyvoláno mnoho zúčastněných osobností. Ale už při povrchním zkoumání přišel
jsem na takový obraz hanebnosti, že je to na pováženou. Křivopřísežnictví,
útisk, podplácení, podvod a podobné slabosti patřily mezi nejnepatrnější
úskoky, jež uváděli, a ty jsem pochopitelně hodně omlouval. Když se mi však
někteří přiznali, že za svou slávu a blahobyt děkují jedni tomu, že zradili vlast
nebo panovníka, druzí travičství a ještě častěji znásilnění práva, čímž
zahubili nevinné, doufám, že se mi promine, když jsem po těch objevech dostal
chuť obmezit se poněkud v hlubokém respektu, který od přirozenosti vzdávám
vysoce postaveným osobnostem, k nimž se už vzhledem k jejich vznešené
důstojnosti musíme chovati s největší úctou my, kteří se jim nevyrovnáme.</span></p>

<p class="mlptext"><span class="calibre4">Často jsem čítal o velikých
službách prokázaných panovníkům a státům, i zatoužil jsem spatřit ty, kdož jim
je prokázali. Když jsem se na to vyptával, dověděl jsem se, že jejich jména
nejsou nikde zaznamenána, vyjma některé, jež dějiny líčí jako nejbídnější lotry
a zrádce. O ostatních jsem jakživ neslyšel. Objevili se vesměs se sklopenými
zraky a v nejprostším oděvu a většinou mi řekli, že umřeli v chudobě a nemilosti,
ostatní pak na popravišti nebo na šibenici.</span></p>

<p class="mlptext">Byl tam mimo jiné muž, jehož případ se mi zdál poněkud
zvláštní. Měl u sebe asi osmnáctiletého jinocha, který mu stál po boku. Řekl
mi, že byl mnoho let velitelem na lodi. V námořní bitvě u Aktia se mu poštěstilo
prorazit hlavní nepřátelskou bitevní čáru, potopit tři hlavní koráby a čtvrtý
zajmout, což bylo vlastní příčinou Antoniova útěku a jeho porážky. Jinoch
stojící vedle něho, jeho jediný syn, v tom boji padl. Dodal, že spoléhaje na
své zásluhy, odebral se po skončené válce do Říma a domáhal se u dvora
Augustova, aby byl povýšen a poslán na větší loď, jejíž velitel padl. Bez
ohledu na jeho nároky dostal tu loď jeden mladík, který dosud moře ani neviděl.
Když se pak vrátil na svou loď, byl obžalován ze zanedbání povinnosti a loď
dostal oblíbený panoš místoadmirála Publicoly. Potom se uchýlil na chudobný
statek nedaleko od Říma a tam umřel. Toužil jsem tolik poznat, co je pravdy na
tom příběhu, že jsem požádal, aby byl vyvolán Agrippa, který byl v té bitvě admirálem.
Objevil se a potvrdil celou zprávu. Jenže mluvil mnohem více ve prospěch toho
kapitána, který si ze skromnosti větší část zásluh ubral nebo zatajil.</p>

<p class="mlptext"><span class="calibre4">Užasl jsem vida, jak vysoko
a rychle se rozmohla v té říši zkaženost z poživačnosti. A to se tam ještě
ujala teprve nedávno. Už jsem se tedy tolik nedivil mnoha obdobám v jiných
zemích, v nichž všemožné neřesti bujely mnohem déle a kde všechnu slávu i lup
pobírá nejvyšší velitel, i když má na to třeba nejmenší právo.</span></p>

<p class="mlptext"><span class="calibre4">Každý, kdo byl vyvolán, měl
totéž vzezření, jako míval na světě. I oddal jsem se smutným úvahám, když jsem
pozoroval, jak se u nás lidské pokolení za posledních sto let zvrhlo. Jak
změnily nakažlivé choroby se všemi svými následky a odrůdami kdekterý rys v anglickém
obličeji, ubraly tělu na velikosti, ztrhaly nervy, ochromily šlachy a svaly,
zbarvily popelavě pleť a maso rozmělnily a rozežraly.</span></p>

<p class="mlptext"><span class="calibre4">Sestoupil jsem už tak
hluboko, že jsem požádal, aby byli vyvoláni nějací angličtí svobodníci starého
ražení, kteří kdysi tak slynuli prostotou mravů, jídla a šatů, spravedlivostí v
jednání, pravou svobodomyslností, chrabrostí a láskou k vlasti. Srovnával jsem
žijící s mrtvými. Neubránil jsem se silnému dojetí, když jsem uvážil, jak
jejich vnukové za babku zaprodávají všechny ty čisté, vrozené ctnosti a jak si
kupčením s hlasy a handrkováním při volbách osvojili všechny neřesti a zvrácenosti,
jaké jen lze pochytit u dvora.</span></p>

</div>
</body>
</html>