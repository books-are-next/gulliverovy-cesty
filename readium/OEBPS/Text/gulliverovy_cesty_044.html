<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Gulliverovy cesty</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">
<h2 class="mlpuroven1zvlastnipripady">KAPITOLA 7</h2>

<p class="mlpurove2kapilolafalesnynadpis"><span class="calibre4">Spisovatelova
velká láska k otčině. Poznámky pánovy o anglické ústavě a státní správě, jak je
vylíčil spisovatel, s obdobnými případy a srovnáními. Pánovy poznámky o lidské
povaze.</span></p>

<p class="mlptextbez1radku"><span class="calibre4">Čtenář je snad
nakloněn divit se tomu, jak jsem se mohl tolik přemoci a vypodobnit tak
nepokrytě své vlastní plémě smrtelníkům, kteří jsou beztoho až příliš ochotni
mít co nejšpatnější mínění o lidském pokolení podle naprosté shody mezi námi a Jahuy.
Musím se však bez obalu přiznat, že srovnání přečetných ctností těch výtečných
čtvernožců s lidskými zvrhlostmi otevřelo mi oči a rozšířilo můj duševní obzor.
Začal jsem se na lidské skutky a náruživost dívat v docela jiném světle a myslet
si, že nestojí za to, šetřit cti svého rodu. To mi bylo ostatně nemožné u osoby
s tak bystrým úsudkem, jako byl můj pán. Denně mě přesvědčoval o tisícerých
mých chybách, o nichž jsem neměl dříve ani potuchy a jež by se u nás
nepokládaly ani za lidské slabůstky. Po jeho příkladu jsem si totiž osvojil
naprostý odpor ke lži a přetvářce. A pravda se mi jevila tak rozkošnou, že jsem
si umínil obětovat jí všechno.</span></p>

<p class="mlptext"><span class="calibre4">Budu k čtenáři upřímný a přiznám
se, že jsem měl ještě jednu silnější pohnutku, abych vylíčil věci tak
nezaobaleně. Nebyl jsem ještě ani rok v té zemi, a už jsem pojal k obyvatelům
velikou lásku a úctu. Byl jsem pevně odhodlán nevrátit se už nikdy k lidskému
pokolení. Chtěl jsem strávit zbytek života rozjímáním a pěstováním všelikých
ctností mezi těmi podivuhodnými Hvajninimy, kde nebudu mít příkladu ani popudu
k neřesti. Ale osud, můj ustavičný nepřítel, určil, že se mi nedostalo onoho
velikého štěstí. Utěšuje mě nyní trochu pomyšlení, že ve vyprávění o svých
krajanech zmírnil jsem jejich chyby, jak jsem si jen před tak přísným
vyslýcháním troufal, a každý oddíl podal co nejpříznivěji, pokud to věc
dovolila. Neboť je někdo na světě, kdo by nebyl ovládán stranickostí a zaujetím
k své domovině?</span></p>

<p class="mlptext"><span class="calibre4">Vyložil jsem jádro
rozmanitých rozmluv, jež jsem měl se svým pánem za valnou část doby, co jsem
měl čest býti v jeho službách. Pro stručnost jsem ovšem vypustil mnohem více,
než je zde zaznamenáno.</span></p>

<p class="mlptext">Když jsem mu odpověděl na všechny otázky a dosyta ukojil jeho
zvědavost, jednou časně zrána pro mne vzkázal. Poručil mi usednout opodál (tu
čest mi dosud nikdy neprokázal) a řekl, že přemýšlel velmi vážně o celém mém
vyprávění, pokud se týká mne i mé vlasti. Pokládá nás za jakési živočichy, jimž
se dostalo, ač nemůže uhádnout jakou náhodou, jakési špetičky rozumu. Jenže jej
vynakládáme jenom na to, abychom s jeho pomocí ještě zhoršili své přirozené
zvrhlosti a osvojili si jiné, které nám příroda nedala. Připravujeme se o těch
několik málo schopností, jež nám uštědřila, rozmnožili jsme zdárně své
přirozené potřeby a celý život marně usilujeme ukojit je svými vynálezy. Já sám
prý nemám síly ani hbitosti obyčejného Jahua. Chodím nejistě na zadních nohou.
Vymyslil jsem si přístroj na to, aby mé drápy byly nepotřebné a bezbranné, a na
odstraňování chlupů z brady, které jsou na ochranu před sluncem a nepohodou.
Posléze nemohu rychle utíkat ani šplhat po stromech jako moji spolubratři (jak
jim říkal), tamní Jahuové. Naše soustava vlády a zákona pochází prý zřejmě z našich
hrubých nedostatků rozumu, a tudíž i ctnosti. Vždyť stačí pouhý rozum, aby se
jím rozumný tvor řídil. Nemáme tedy práva dovolávat se toho titulu už jen podle
zprávy, kterou jsem mu o našich lidech podal. Pozoruje ovšem jasně, že chtěje
jim nadržovat, mnoho podrobností jsem zatajil nebo řekl něco, co není.</p>

<p class="mlptext">V tom názoru se ještě utvrdil. Všiml si, že se každým rysem
těla shoduji s jinými Jahuy kromě nedostatků, pokud jde o sílu, rychlost a čilost,
krátké drápy a několik jiných zvláštností, s nimiž nemá příroda co dělat. Právě
tak úzkou podobnost prý shledává i v našich duševních vlastnostech, jak je
poznal z vylíčení našeho života, mravů a skutků. Je prý známo, že se Jahuové
mezi sebou nenávidí více než kterýkoliv zvířecí druh. Za důvod se obyčejně
uvádí jejich ošklivé vzezření, které napořád vidí u ostatních, nikoliv však u sebe.
Skoro se mu zdálo, že od nás není nemoudré zakrývat tělo a tím vynálezem
zahalovat před sebou navzájem vlastní ohyzdnost, která by byla jinak stěží
snesitelná. Ale nyní prý poznává, že se mýlil a že rozmíšky těch zvířat v jeho
zemi pocházejí z týchž příčin jako naše, jak jsem je vylíčil. Předhodí-li se
pěti Jahuům potrava, jež by stačila padesáti, místo aby pokojně jedli, popadnou
se za uši a každý usiluje zmocnit se jí sám. Proto také pokud žerou venku,
stává u nich čeledín, a ti, kteří se zavírají doma, jsou uvázáni kus od sebe.
Pojde-li kráva sešlostí nebo úrazem, než ji Hvajninim uklidí pro své Jahuy,
vrhnou se na ni v houfech sousední Jahuové. Potom se rozpoutá bitva, jakou jsem
vylíčil, a obě strany utrží hrozné jizvy od drápů. Ale jen zřídka se dovedou
pozabíjet, protože nemají ony vhodné smrtící nástroje, jaké jsme vynalezli my.
Jindy se zas strhnou bez jakékoliv příčiny podobné bitky mezi Jahuy u rozličných
sousedů. Jahuové z jednoho okresu číhají na kdejakou příležitost, aby přepadli
Jahuy z vedlejšího okresu, dříve než se oni připraví. Když však poznají, že jim
sklaplo, vrátí se domů, a poněvadž nemají nepřátel, pouštějí se do války
občanské, jak já tomu říkám.</p>

<p class="mlptext">Na některých polích v jeho zemi bývají prý všelijaké lesklé a pestré
kameny, které mají Jahuové vášnivě rádi. Když jsou ty kameny zčásti zaryty do
země, což se někdy stává, hrabou celé dni drápy, až je dostanou, a pak je
odnášejí a hromadí ve svých boudách. Přitom se však stále ostražitěji ohlížejí,
aby jim druhové nepřišli na jejich poklady. Můj pán řekl, že příčinu té
nepřirozené choutky nemohl vůbec vypátrat ani zjistit, že by některému Jahuovi
prospívala. Nyní má za to, že snad pochází z téhož principu lakoty, již jsem
připsal na vrub lidstvu. Jednou prý tajně odstranil jen tak na zkoušku hromadu
těch kamenů z místa, kde si je jeden Jahu zahrabal. Sotva ten mrzký živočich
pohřešil svůj poklad, hlasitým nářkem přilákal na to místo celé stádo. Kňučel
tam žalostně a pokousal a podrápal ostatní. Scházel a nejedl, nespal a nepracoval.
I nařídil pán čeledínovi, aby dopravil kameny zase tajně do doupěte a ukryl je
jako dříve. Když na ně Jahu přišel, rázem nabyl zase bujarosti a dobré nálady,
ale z opatrnosti je odstranil do lepší skrýše a od té doby je z něho velmi
ochotné hovado.</p>

<p class="mlptext"><span class="calibre4">Dále mě můj pán ujišťoval
(to jsem ostatně zpozoroval sám), že na polích, kde je hojně těch lesklých
kamenů, svádějí se nejzuřivější a nejčastější bitvy. Zavdávají k nim podnět
ustavičné vpády okolních Jahuů.</span></p>

<p class="mlptext"><span class="calibre4">Je prý zvykem, že když dva
Jahuové objeví na poli takový kámen a hádají se, komu má připadnout, třetí
využije té vhodné příležitosti a odnese jim ho pryč. Můj pán mermomocí dovozoval,
že je v tom jakási podobnost s našimi soudními spory. Domníval jsem se, že nám
jen prospěje, když ho nevyvedu z klamu. To rozsouzení bylo totiž mnohem spravedlivější
než mnohé naše soudní nálezy. Žalobce a obžalovaný pozbývají tam totiž toliko
kamene, o nějž se hádají, kdežto naše soudy, soudící po právu a slušnosti,
nepustí věc, dokud ještě něco oběma zbývá.</span></p>

<p class="mlptext"><span class="calibre4">Pán pokračoval ve výkladu a
řekl, že u těch Jahuů není nic hnusnějšího nad jejich nevybíravou chuť žráti
všechno, co se jim naskytne, ať už byliny, kořínky, bobule, shnilé maso zvířat,
nebo všechno dohromady. Zvláštností jejich povahy jest, že to, co mohou někde
daleko uloupit nebo ukrást, mají raději než mnohem lepší domácí potravu.
Vydrží-li jim kořist, jedí, až by pukli. Proti tomu mají od přírody určený
jistý kořínek, který je venkoncem pročistí.</span></p>

<p class="mlptext"><span class="calibre4">Kromě toho je ještě jiný
velmi šťavnatý kořínek, jenže poněkud vzácný a těžko nalezitelný, a po něm se
Jahuové horlivě pídí a s rozkoší jej cucají. Vyvolává u nich tytéž účinky jako
u nás víno. Někdy se po něm objímají a jindy rvou. Vyjí a šklebí se a tlachají
a vrávorají a škobrtají, až usnou v blátě</span>.</p>

<p class="mlptext">Všiml jsem si vskutku, že z tamních živočichů jedině Jahuové
trpí chorobami. Těch chorob je však mnohem méně, než mají u nás koně, a nedostávají
se ze špatného zacházení, nýbrž z neřádnosti a hltavosti toho sprostého
dobytka. Jejich řeč má jeden společný název pro ty nemoci, vypůjčený ze jména
toho hovada. Zní Hnea Jahu neboli neduh jahujský.</p>

<p class="mlptext"><span class="calibre4">Co se týče vzdělanosti,
vlády, umění, řemesel a podobných, přiznal se můj pán, že nalézá jen nepatrnou
nebo žádnou podobnost mezi Jahuy oné země a naší. Všímal prý si jen toho, v čem
jsme si povahou rovni. Slyšel prý arci od některých zvídavých Hvajninimů
zmínku o tom, že bývá ve stádech jakýsi vládnoucí Jahu (jako u nás v oboře
vůdčí neboli přední jelen), který mívá vždycky mrzáčtější tělo a zlomyslnější
povahu než všichni ostatní. Ten vůdce prý si vybírá oblíbence, který se mu ve
všem podobá. Občas ho odměňuje kusem oslího masa. Celé stádo mívá toho
oblíbence v nenávisti, a proto se on raději drží stále poblíže svého vůdce.
Setrvává v úřadě tak dlouho, až se najde někdo horší. Jakmile je propuštěn,
přijde jeho nástupce v čele všech Jahuů z toho okresu, mladých i starých, a jako
jeden muž ho poházejí kalem od hlavy až k patě. Pokud to lze vztahovat na naše
dvory a oblíbence a ministry, to prý nechť rozhodnu sám.</span></p>

<p class="mlptext">Netroufal jsem si odmítnout tuto zlomyslnou insinuaci<a href="../Text/gulliverovy_cesty_050.html#_ftn9" title="" class="pcalibre1 pcalibre" id="_ftnref9"><span class="msofootnotereference"><span class="calibre18"><span class="msofootnotereference"><span class="calibre19">[9]</span></span></span></span></a>,
která snižovala lidský rozum pod úroveň bystrosti obyčejného ohaře, který je
tak chytrý, že rozezná a sleduje štěkot nejzdatnějšího psa ve smečce, a nikdy
se nezmýlí.</p>

<p class="mlptext"><span class="calibre4">Velmi se můj pán divil
tomu, že mají Jahuové takový sklon k neřádu a špíně, zatímco se u všech
ostatních živočichů jeví vrozená láska k čistotě. Snadno bych byl mohl obhájit
lidský rod z obvinění, že v této věci nemá sobě rovného, kdyby jen byli bývali
v té zemi nějací vepři (naneštěstí tam nebyli). Jsou to ovšem půvabnější
čtvernožci než Jahuové. Ale jak se ve vší poníženosti domnívám, přece jen si
nemohu troufat tvrdit, že by byli čistotnější. Bylo by to muselo přiznat i Jeho
Blahorodí, můj koňský pán, kdyby byl někdy viděl, jak špinavě žerou a jak se
válejí a přespávají v blátě.</span></p>

<p class="mlptext"><span class="calibre4">Pán se zmínil ještě o jiné
jahujské vlastnosti. Jeho čeledíni ji pozorovali u různých Jahuů a jemu byla
naprosto nevysvětlitelná. Někdy prý třeba vypasený mladý Jahu zničehonic zaleze
do kouta, lehne, vyje a sténá, odkopává všechny, kdož se mu přiblíží, a nechce
potravu ani vodu. Sluhové prý si nedovedou představit, co mu asi chybí. Přišli
jen na jediný lék: zapřáhnout ho do těžké práce, načež se rázem zase
vzpamatuje. Na to jsem ani nedutal ze stranickosti k vlastnímu pokolení. Jasně
jsem v tom shledával neklamné zárodky zádumčivosti, která přepadá toliko
lenochy, požitkáře a boháče. Kdyby se tak museli podvolit téže životosprávě,
ručil bych za vyléčení.</span></p>

</div>
</body>
</html>