<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA 4">
    <meta name="apple-mobile-web-app-capable" content="yes">
    <title>KAPITOLA 4</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Jonathan Swift: Gulliverovy cesty">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Gulliverovy cesty">
    <meta property="og:title" content="Gulliverovy cesty">
    <meta property="og:type" content="book">
    <meta property="og:book:author" content="Jonathan Swift">
    <meta property="twitter:title" content="Jonathan Swift: Gulliverovy cesty">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./gulliverovy_cesty_010.html">
    <link rel="next" href="./gulliverovy_cesty_012.html">
    <meta name="nb-order" content="7">
    <link rel="self" href="gulliverovy_cesty_011.html">
    <meta name="nb-identifier" content="swift-gulliverovy-cesty-3dc7e62">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1454" data-nb-chars="8943">
    <nav role="doc-toc">
      <ul class="plain section">
        <li><a href="gulliverovy_cesty_005.html">Vydavatel čtenáři</a></li>
        <li><a href="gulliverovy_cesty_006.html">Dopis kapitána Gullivera&nbsp;příbuznému Sympsonovi</a></li>
        <li><a href="gulliverovy_cesty_007.html">Díl I
            CESTA&nbsp;DO LILIPUTU</a>
          <ul class="plain">
            <li><a href="gulliverovy_cesty_008.html">KAPITOLA 1</a></li>
            <li><a href="gulliverovy_cesty_009.html">KAPITOLA 2</a></li>
            <li><a href="gulliverovy_cesty_010.html">KAPITOLA 3</a></li>
            <li><a href="gulliverovy_cesty_011.html">KAPITOLA 4</a></li>
            <li><a href="gulliverovy_cesty_012.html">KAPITOLA 5</a></li>
            <li><a href="gulliverovy_cesty_013.html">KAPITOLA 6</a></li>
            <li><a href="gulliverovy_cesty_014.html">KAPITOLA 7</a></li>
            <li><a href="gulliverovy_cesty_015.html">KAPITOLA 8</a></li>
          </ul>
        </li>
        <li><a href="gulliverovy_cesty_016.html">Díl II
            CESTA&nbsp;DO BROBDINGNAGU</a>
          <ul class="plain">
            <li><a href="gulliverovy_cesty_017.html">KAPITOLA 1</a></li>
            <li><a href="gulliverovy_cesty_018.html">KAPITOLA 2</a></li>
            <li><a href="gulliverovy_cesty_019.html">KAPITOLA 3</a></li>
            <li><a href="gulliverovy_cesty_020.html">KAPITOLA 4</a></li>
            <li><a href="gulliverovy_cesty_021.html">KAPITOLA 5</a></li>
            <li><a href="gulliverovy_cesty_022.html">KAPITOLA 6</a></li>
            <li><a href="gulliverovy_cesty_023.html">KAPITOLA 7</a></li>
            <li><a href="gulliverovy_cesty_024.html">KAPITOLA 8</a></li>
          </ul>
        </li>
        <li><a href="gulliverovy_cesty_025.html">Díl III
            CESTA DO LAPUTY, BALNIBARBI, LUGGNAGGU, GLUBBDUBDRIBU&nbsp;A DO JAPONSKA</a>
          <ul class="plain">
            <li><a href="gulliverovy_cesty_026.html">KAPITOLA 1</a></li>
            <li><a href="gulliverovy_cesty_027.html">KAPITOLA 2</a></li>
            <li><a href="gulliverovy_cesty_028.html">KAPITOLA 3</a></li>
            <li><a href="gulliverovy_cesty_029.html">KAPITOLA 4</a></li>
            <li><a href="gulliverovy_cesty_030.html">KAPITOLA 5</a></li>
            <li><a href="gulliverovy_cesty_031.html">KAPITOLA 6</a></li>
            <li><a href="gulliverovy_cesty_032.html">KAPITOLA 7</a></li>
            <li><a href="gulliverovy_cesty_033.html">KAPITOLA 8</a></li>
            <li><a href="gulliverovy_cesty_034.html">KAPITOLA 9</a></li>
            <li><a href="gulliverovy_cesty_035.html">KAPITOLA 10</a></li>
            <li><a href="gulliverovy_cesty_036.html">KAPITOLA 11</a></li>
          </ul>
        </li>
        <li><a href="gulliverovy_cesty_037.html">Díl IV
            CESTA DO ZEMĚ&nbsp;HVAJNINIMŮ</a>
          <ul class="plain">
            <li><a href="gulliverovy_cesty_038.html">KAPITOLA 1</a></li>
            <li><a href="gulliverovy_cesty_039.html">KAPITOLA 2</a></li>
            <li><a href="gulliverovy_cesty_040.html">KAPITOLA 3</a></li>
            <li><a href="gulliverovy_cesty_041.html">KAPITOLA 4</a></li>
            <li><a href="gulliverovy_cesty_042.html">KAPITOLA 5</a></li>
            <li><a href="gulliverovy_cesty_043.html">KAPITOLA 6</a></li>
            <li><a href="gulliverovy_cesty_044.html">KAPITOLA 7</a></li>
            <li><a href="gulliverovy_cesty_045.html">KAPITOLA 8</a></li>
            <li><a href="gulliverovy_cesty_046.html">KAPITOLA 9</a></li>
            <li><a href="gulliverovy_cesty_047.html">KAPITOLA 10</a></li>
            <li><a href="gulliverovy_cesty_048.html">KAPITOLA 11</a></li>
            <li><a href="gulliverovy_cesty_049.html">KAPITOLA 12</a></li>
          </ul>
        </li>
        <li><a href="gulliverovy_cesty_050.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./gulliverovy_cesty_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">KAPITOLA 4</span></h1>
        <section>
          <p class="chunk" data-nb-ref-number="2" data-nb-words="26" data-nb-chars="173"><span class="idea" data-nb-ref-number="2" id="idea2" data-nb-words="26" data-nb-chars="173"><strong>Líčí se&nbsp;liliputánské hlavní město Mildendo a&nbsp;císařský palác. Spisovatel rozmlouvá s&nbsp;nejvyšším tajemníkem o&nbsp;záležitostech té&nbsp;říše a&nbsp;nabízí, že&nbsp;bude císaři sloužit ve&nbsp;válkách.</strong></span></p>
          <p class="chunk" data-nb-ref-number="3" data-nb-words="221" data-nb-chars="1323"><span class="idea" data-nb-ref-number="3" id="idea3" data-nb-words="221" data-nb-chars="1323">Když jsem nabyl svobody, žádal jsem nejprve o&nbsp;povolení, abych směl zajít do&nbsp;hlavního města Mildenda. Císař mi&nbsp;je&nbsp;beze všeho dal, ale se&nbsp;zvláštním napomenutím, abych neublížil obyvatelům ani jejich domům. Lid byl zpraven vyhláškami o&nbsp;mém úmyslu zajíti do&nbsp;města. Zeď, která je&nbsp;obkličovala, je&nbsp;vysoká dvě a&nbsp;půl stopy a&nbsp;široká aspoň jedenáct palců, takže kolem dokola může bezpečně objeti kočár s&nbsp;koňmi. Chrání ji&nbsp;vysoké věže, které jsou deset stop od&nbsp;sebe. Překročil jsem velkou západní bránu a&nbsp;opatrně jsem kráčel bokem po&nbsp;obou hlavních ulicích jenom v&nbsp;krátké vestě, abych svými šosy nepoškodil střechy a&nbsp;okapy. Šel jsem s&nbsp;největší ostražitostí, abych nešlápl na&nbsp;nějaké opozdilce, kteří by&nbsp;snad zůstali na&nbsp;ulicích, přestože byly vydány velmi přísné rozkazy, aby se&nbsp;lidé, nechtějí-li se&nbsp;vydávat v&nbsp;nebezpečí, drželi v&nbsp;domech. Vikýře a&nbsp;střechy byly tak přeplněny diváky, až&nbsp;mi&nbsp;připadalo, že&nbsp;jsem na&nbsp;všech cestách neviděl tak lidnaté město. Město tvoří přesný čtverec, neboť zeď měří na&nbsp;všech stranách pět set stop. Dvě hlavní třídy, které jdou do&nbsp;kříže a&nbsp;rozdělují je&nbsp;na&nbsp;čtyři čtverce, jsou široké pět stop. Cestičky a&nbsp;uličky, do&nbsp;nichž jsem nemohl vejít, které jsem si&nbsp;však prohlížel cestou, měří od&nbsp;dvanácti do&nbsp;osmnácti palců. Město pojme pět set tisíc duší. Domy mají tři až&nbsp;čtyři patra. Obchody a&nbsp;tržnice jsou hojně zásobeny.</span></p>
          <p class="chunk" data-nb-ref-number="4" data-nb-words="328" data-nb-chars="1931"><span class="idea" data-nb-ref-number="4" id="idea4" data-nb-words="328" data-nb-chars="1931">Císařský palác je&nbsp;ve&nbsp;středu města, kde se&nbsp;stýkají obě hlavní třídy. Je&nbsp;obehnán dvoustopou zdí, která je&nbsp;na&nbsp;dvacet stop od&nbsp;budovy. Dostal jsem od&nbsp;císaře dovolení překročit tu&nbsp;zeď, a&nbsp;protože je&nbsp;mezi ní&nbsp;a&nbsp;palácem tak široká prostora, mohl jsem si&nbsp;jej snadno prohlédnout ze&nbsp;všech stran. Vnější dvůr je&nbsp;čtverec měřící čtyřicet stop a&nbsp;jsou v&nbsp;něm dva další dvory. V&nbsp;nejvnitřnějším je&nbsp;královský příbytek, který jsem velmi toužil spatřit, ale setkal jsem se&nbsp;při tom s&nbsp;nesmírnými potížemi. Velké brány, vedoucí ze&nbsp;čtverce do&nbsp;čtverce, byly totiž vysoké jenom osm palců a&nbsp;široké sedm. Budovy na&nbsp;vnějším dvoře měřily však aspoň pět stop do&nbsp;výše a&nbsp;bylo mi&nbsp;nesnadno překročit je&nbsp;tak, abych stavení nesmírně nepoškodil, třebaže zdi byly pevně zbudovány z&nbsp;tesaného kamene a&nbsp;byly čtyři palce tlusté. Přitom si&nbsp;císař velmi přál, abych uviděl nádheru jeho paláce. Ale bylo mi&nbsp;to&nbsp;možno teprve za&nbsp;tři dni, když jsem si&nbsp;nařezal nožem největších stromů v&nbsp;královském sadu, vzdáleném asi sto yardů od&nbsp;města. Z&nbsp;těch stromů jsem si&nbsp;udělal stoličky, každou asi na&nbsp;tři stopy, tak silné, aby mě&nbsp;udržely. Když byl o&nbsp;tom lid podruhé uvědoměn, šel jsem znovu městem k&nbsp;paláci s&nbsp;oběma stoličkami v&nbsp;rukou. Když jsem přišel ke&nbsp;straně vnějšího dvora, stoupl jsem si&nbsp;na&nbsp;jednu stoličku a&nbsp;druhou jsem vzal do&nbsp;ruky. Tu&nbsp;jsem přendal přes střechu a&nbsp;postavil ji&nbsp;obratně do&nbsp;prostoru mezi prvním a&nbsp;druhým dvorem, který byl široký osm stop. Potom jsem pohodlně šlápl přes budovy ze&nbsp;stoličky na&nbsp;stoličku a&nbsp;první jsem vytáhl za&nbsp;sebou holí s&nbsp;háčkem. Takto jsem se&nbsp;dostal do&nbsp;nejvnitřnějšího dvora. Ulehnuv na&nbsp;bok, přiložil jsem obličej k&nbsp;oknům v&nbsp;prostředních poschodích, která nechali schválně otevřená, a&nbsp;zhlédl jsem nejskvostnější příbytek, jaký si&nbsp;jen lze představit. Viděl jsem tam ve&nbsp;zvláštních komnatách císařovnu s&nbsp;mladými princi, obklopené předními sloužícími. Jejímu císařskému Veličenstvu se&nbsp;uráčilo velmi milostivě se&nbsp;na&nbsp;mne usmát a&nbsp;podala mi&nbsp;z&nbsp;okna ruku, abych ji&nbsp;políbil.</span></p>
          <p class="chunk" data-nb-ref-number="5" data-nb-words="86" data-nb-chars="541"><span class="idea" data-nb-ref-number="5" id="idea5" data-nb-words="86" data-nb-chars="541">Ale nebudu už&nbsp;dále předbíhat takovýmto líčením. Schraňuji si&nbsp;je&nbsp;na&nbsp;větší dílo, které je&nbsp;už&nbsp;skoro připraveno do&nbsp;tisku a&nbsp;obsahuje všeobecný popis toho království od&nbsp;založení přes dlouhou řadu knížat a&nbsp;vypráví zvláště o&nbsp;jejich válkách a&nbsp;politice, zákonech, vzdělanosti a&nbsp;náboženství, o&nbsp;jejich rostlinstvu a&nbsp;zvířeně, o&nbsp;jejich neobyčejných mravech a&nbsp;ještě jiných podivných a&nbsp;užitečných věcech. Mým hlavním úmyslem je&nbsp;nyní vyprávět události a&nbsp;věci, které se&nbsp;zběhly ve&nbsp;veřejnosti nebo se&nbsp;mně přihodily za&nbsp;nějakých devět měsíců, co&nbsp;jsem tam pobýval.</span></p>
          <p class="chunk" data-nb-ref-number="6" data-nb-words="184" data-nb-chars="1104"><span class="idea" data-nb-ref-number="6" id="idea6" data-nb-words="184" data-nb-chars="1104">Asi za&nbsp;čtrnáct dní potom, co&nbsp;se&nbsp;mi&nbsp;dostalo svobody, přišel ke&nbsp;mně jednoho dne ráno do&nbsp;domu Reldresal, nejvyšší tajemník vnitřních záležitostí (jak mu&nbsp;říkají), provázený toliko jedním sluhou. Kázal, aby kočár na&nbsp;něho počkal opodál, a&nbsp;žádal, abych mu&nbsp;poskytl hodinové slyšení. Svolil jsem ochotně už&nbsp;pro jeho urozenost a&nbsp;osobní zásluhy a&nbsp;rovněž pro hojné dobré služby, které mi&nbsp;prokázal při mých žádostech u&nbsp;dvora. Nabídl jsem mu, že&nbsp;si&nbsp;lehnu, aby dostihl pohodlněji k&nbsp;mému uchu, ale chtěl raději, abych ho&nbsp;držel při rozmluvě v&nbsp;ruce. Začal tím, že&nbsp;mi&nbsp;blahopřál k&nbsp;svobodě. Snad prý si&nbsp;může osobovat jakési zásluhy o&nbsp;ni. „Avšak nebýti nynějšího stavu věcí na&nbsp;dvoře,“ dodal, „nebylo by&nbsp;se&nbsp;vám jí&nbsp;možná dostalo tak brzo. Neboť jakkoliv se&nbsp;cizincům napohled zdá, že&nbsp;jsme na&nbsp;vrcholu blahobytu, přece trpíme dvojím mocným zlem: zuřivou politickou klikou doma a&nbsp;nebezpečím vpádu velemocného nepřítele zvenčí. Pokud jde o&nbsp;první věc, vězte, že&nbsp;v&nbsp;této říši zápolí spolu už&nbsp;sedmdesát měsíců dvě strany, kterým se&nbsp;říká podle vysokých a&nbsp;nízkých podpatků na&nbsp;střevících, jimiž se&nbsp;od&nbsp;sebe odlišují, Trameksani a&nbsp;Slameksani.</span></p>
          <p class="chunk" data-nb-ref-number="7" data-nb-words="566" data-nb-chars="3621"><span class="idea" data-nb-ref-number="7" id="idea7" data-nb-words="566" data-nb-chars="3621">Tvrdí se&nbsp;sice, že&nbsp;vysoké podpatky nejvýš vyhovují naší starobylé ústavě. Ale ať&nbsp;je&nbsp;tomu jakkoliv, Jeho Veličenstvo se&nbsp;rozhodlo, že&nbsp;použije ve&nbsp;správě říše a&nbsp;ve&nbsp;všech údělných korunních úřadech, jak jistě pozorujete, jen nízkopodpatkářů. A&nbsp;zejména císařské podpatky Jeho Veličenstva jsou aspoň o&nbsp;drurr nižší než všechny podpatky na&nbsp;jeho dvoře. (Míra drurr je&nbsp;asi čtrnáctina palce). Nevraživost mezi těmi dvěma stranami jde tak daleko, že&nbsp;spolu ani nejedí, ani nepijí, ba&nbsp;ani nemluví. Počítáme, že&nbsp;nás Trameksani neboli vysokopodpatkáři počtem převyšují. Ale moc je&nbsp;úplně na&nbsp;naší straně. Obáváme se, že&nbsp;se&nbsp;Jeho císařská Výsost následník trůnu kloní trochu k&nbsp;vysokopodpatkářům. Alespoň lze jasně rozeznat, že&nbsp;má&nbsp;jeden podpatek vyšší než druhý, a&nbsp;proto při chůzi pajdá. Nuže, za&nbsp;těchto vnitřních nepokojů ohrožuje nás vpád z&nbsp;ostrova Blefusku, který je&nbsp;druhou veleříší ve&nbsp;vesmíru, skoro tak velkou a&nbsp;mocnou, jako je&nbsp;tato veleříše Jeho Veličenstva. O&nbsp;tom, co&nbsp;jste nám tvrdil, že&nbsp;jsou totiž na&nbsp;světě ještě jiná království a&nbsp;státy, obydlené tak velikými lidskými tvory jako vy, naši filozofové silně pochybují a&nbsp;spíše se&nbsp;kloní k&nbsp;domněnce, že&nbsp;jste spadl z&nbsp;měsíce nebo z&nbsp;některé hvězdy. Vždyť je&nbsp;jisto, že&nbsp;sto smrtelníků vašich rozměrů by&nbsp;zakrátko zničilo všechny plodiny a&nbsp;dobytek v&nbsp;državách Jeho Veličenstva. Ostatně v&nbsp;našich dějinách, starých šest tisíc měsíců, není ani zmínky o&nbsp;nějakém jiném kraji kromě obou veleříší, liliputské a&nbsp;blefuskuánské. Obě mohutná mocnářství vedou, jak jsem vám chtěl říci, už&nbsp;šestatřicet měsíců houževnatě válku. Začala při této příležitosti: Všeobecně se&nbsp;připouští, že&nbsp;se&nbsp;vajíčka rozbíjela před jídlem původně na&nbsp;tlustším konci. Ale když se&nbsp;děd nynějšího Veličenstva jako hoch chystal jíst vejce a&nbsp;rozbíjel je&nbsp;podle starobylého způsobu, řízl se&nbsp;náhodou do&nbsp;prstu. Poté vydal jeho císařský otec vyhlášku a&nbsp;pod velkým trestem poddaným naporučil, aby rozbíjeli vejce na&nbsp;užším konci. Národ se&nbsp;nad tím zákonem tak pohoršoval, že&nbsp;z&nbsp;toho podle našich dějepisců vzniklo šestero povstání. Jeden císař v&nbsp;nich pozbyl života, druhý koruny. Panovníci blefuskuánští ty&nbsp;občanské vzpoury ustavičně podněcovali. A&nbsp;když byly potlačeny, vyhnanci se&nbsp;vždycky uchylovali do&nbsp;té&nbsp;říše. Počítá se, že&nbsp;v&nbsp;rozličných dobách podstoupilo raději jedenáct tisíc lidí smrt, než by&nbsp;se&nbsp;podrobili a&nbsp;rozbíjeli vejce na&nbsp;užším konci. O&nbsp;tom sporu bylo napsáno mnoho set velkých svazků, ale knihy tlustokoncových jsou už&nbsp;dlouho zakázány a&nbsp;celá strana je&nbsp;ochromena zákonem o&nbsp;držení úřadů. Za&nbsp;těch zmatků si&nbsp;císař blefuskuánský často po&nbsp;svých vyslancích stěžoval a&nbsp;obviňoval nás, že&nbsp;tvoříme náboženský rozkol, poněvadž prý se&nbsp;protivíme základní nauce našeho velkého proroka Lustroga v&nbsp;čtyřiapadesáté kapitole Brundrekalu (což jest jejich Alkoran). Avšak to&nbsp;se&nbsp;pokládá za&nbsp;pouhé překrucování textu, neboť text zní takto: ‚Nechť všichni pravověřící rozbíjejí vejce na&nbsp;příhodném konci.‘ A&nbsp;rozhodnout, který konec je&nbsp;příhodný, je&nbsp;ponecháno, podle mého skromného mínění, každému na&nbsp;vůli anebo je&nbsp;v&nbsp;moci nejvyšší vrchnosti. Tlustokoncoví však nabyli na&nbsp;dvoře císaře blefuskuánského tolik vážnosti a&nbsp;zde doma jim jejich strana tajně poskytuje tolik soukromé podpory a&nbsp;tak je&nbsp;podněcuje, že&nbsp;obě říše vedou posledních šestatřicet měsíců se&nbsp;střídavým štěstím krvavou válku. Za&nbsp;tu&nbsp;dobu jsme přišli o&nbsp;čtyřicet znamenitých lodí a&nbsp;mnohem více menších plavidel s&nbsp;třicíti tisíci nejlepších námořníků a&nbsp;vojáků. Počítá se, že&nbsp;nepřítel utrpěl o&nbsp;něco větší škodu než my. Nyní však vystrojili početné loďstvo a&nbsp;právě se&nbsp;chystají vpadnout na&nbsp;nás. Jeho císařské Veličenstvo, skládajíc velkou důvěru ve&nbsp;vaši moc a&nbsp;sílu, poručilo mi, abych vám vyložil tento stav věcí.“</span></p>
          <p class="chunk" data-nb-ref-number="8" data-nb-words="41" data-nb-chars="240"><span class="idea" data-nb-ref-number="8" id="idea8" data-nb-words="41" data-nb-chars="240">Požádal jsem tajemníka, aby vyřídil císaři můj uctivý pozdrav a&nbsp;oznámil mu, že&nbsp;jak se&nbsp;mi&nbsp;zdá, nesluší se&nbsp;mně, cizinci, vměšovati se&nbsp;mezi válčící strany. Ale že&nbsp;jsem ochoten bránit s&nbsp;vynaložením života jeho osobu i&nbsp;stát proti všem vetřelcům.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./gulliverovy_cesty_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>