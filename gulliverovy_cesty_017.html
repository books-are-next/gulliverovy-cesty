<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA 1">
    <meta name="apple-mobile-web-app-capable" content="yes">
    <title>KAPITOLA 1</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Jonathan Swift: Gulliverovy cesty">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Gulliverovy cesty">
    <meta property="og:title" content="Gulliverovy cesty">
    <meta property="og:type" content="book">
    <meta property="og:book:author" content="Jonathan Swift">
    <meta property="twitter:title" content="Jonathan Swift: Gulliverovy cesty">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./gulliverovy_cesty_016.html">
    <link rel="next" href="./gulliverovy_cesty_018.html">
    <meta name="nb-order" content="13">
    <link rel="self" href="gulliverovy_cesty_017.html">
    <meta name="nb-identifier" content="swift-gulliverovy-cesty-3b91436">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3753" data-nb-chars="21463">
    <nav role="doc-toc">
      <ul class="plain section">
        <li><a href="gulliverovy_cesty_005.html">Vydavatel čtenáři</a></li>
        <li><a href="gulliverovy_cesty_006.html">Dopis kapitána Gullivera&nbsp;příbuznému Sympsonovi</a></li>
        <li><a href="gulliverovy_cesty_007.html">Díl I
            CESTA&nbsp;DO LILIPUTU</a>
          <ul class="plain">
            <li><a href="gulliverovy_cesty_008.html">KAPITOLA 1</a></li>
            <li><a href="gulliverovy_cesty_009.html">KAPITOLA 2</a></li>
            <li><a href="gulliverovy_cesty_010.html">KAPITOLA 3</a></li>
            <li><a href="gulliverovy_cesty_011.html">KAPITOLA 4</a></li>
            <li><a href="gulliverovy_cesty_012.html">KAPITOLA 5</a></li>
            <li><a href="gulliverovy_cesty_013.html">KAPITOLA 6</a></li>
            <li><a href="gulliverovy_cesty_014.html">KAPITOLA 7</a></li>
            <li><a href="gulliverovy_cesty_015.html">KAPITOLA 8</a></li>
          </ul>
        </li>
        <li><a href="gulliverovy_cesty_016.html">Díl II
            CESTA&nbsp;DO BROBDINGNAGU</a>
          <ul class="plain">
            <li><a href="gulliverovy_cesty_017.html">KAPITOLA 1</a></li>
            <li><a href="gulliverovy_cesty_018.html">KAPITOLA 2</a></li>
            <li><a href="gulliverovy_cesty_019.html">KAPITOLA 3</a></li>
            <li><a href="gulliverovy_cesty_020.html">KAPITOLA 4</a></li>
            <li><a href="gulliverovy_cesty_021.html">KAPITOLA 5</a></li>
            <li><a href="gulliverovy_cesty_022.html">KAPITOLA 6</a></li>
            <li><a href="gulliverovy_cesty_023.html">KAPITOLA 7</a></li>
            <li><a href="gulliverovy_cesty_024.html">KAPITOLA 8</a></li>
          </ul>
        </li>
        <li><a href="gulliverovy_cesty_025.html">Díl III
            CESTA DO LAPUTY, BALNIBARBI, LUGGNAGGU, GLUBBDUBDRIBU&nbsp;A DO JAPONSKA</a>
          <ul class="plain">
            <li><a href="gulliverovy_cesty_026.html">KAPITOLA 1</a></li>
            <li><a href="gulliverovy_cesty_027.html">KAPITOLA 2</a></li>
            <li><a href="gulliverovy_cesty_028.html">KAPITOLA 3</a></li>
            <li><a href="gulliverovy_cesty_029.html">KAPITOLA 4</a></li>
            <li><a href="gulliverovy_cesty_030.html">KAPITOLA 5</a></li>
            <li><a href="gulliverovy_cesty_031.html">KAPITOLA 6</a></li>
            <li><a href="gulliverovy_cesty_032.html">KAPITOLA 7</a></li>
            <li><a href="gulliverovy_cesty_033.html">KAPITOLA 8</a></li>
            <li><a href="gulliverovy_cesty_034.html">KAPITOLA 9</a></li>
            <li><a href="gulliverovy_cesty_035.html">KAPITOLA 10</a></li>
            <li><a href="gulliverovy_cesty_036.html">KAPITOLA 11</a></li>
          </ul>
        </li>
        <li><a href="gulliverovy_cesty_037.html">Díl IV
            CESTA DO ZEMĚ&nbsp;HVAJNINIMŮ</a>
          <ul class="plain">
            <li><a href="gulliverovy_cesty_038.html">KAPITOLA 1</a></li>
            <li><a href="gulliverovy_cesty_039.html">KAPITOLA 2</a></li>
            <li><a href="gulliverovy_cesty_040.html">KAPITOLA 3</a></li>
            <li><a href="gulliverovy_cesty_041.html">KAPITOLA 4</a></li>
            <li><a href="gulliverovy_cesty_042.html">KAPITOLA 5</a></li>
            <li><a href="gulliverovy_cesty_043.html">KAPITOLA 6</a></li>
            <li><a href="gulliverovy_cesty_044.html">KAPITOLA 7</a></li>
            <li><a href="gulliverovy_cesty_045.html">KAPITOLA 8</a></li>
            <li><a href="gulliverovy_cesty_046.html">KAPITOLA 9</a></li>
            <li><a href="gulliverovy_cesty_047.html">KAPITOLA 10</a></li>
            <li><a href="gulliverovy_cesty_048.html">KAPITOLA 11</a></li>
            <li><a href="gulliverovy_cesty_049.html">KAPITOLA 12</a></li>
          </ul>
        </li>
        <li><a href="gulliverovy_cesty_050.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./gulliverovy_cesty_016.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">KAPITOLA 1</span></h1>
        <section>
          <p class="chunk" data-nb-ref-number="2" data-nb-words="36" data-nb-chars="221"><span class="idea" data-nb-ref-number="2" id="idea2" data-nb-words="36" data-nb-chars="221"><strong>Líčení veliké bouře. Pošlou pinasku pro vodu, spisovatel na&nbsp;ní&nbsp;odjíždí probádat krajinu. Zanechají ho&nbsp;na&nbsp;břehu, domorodec ho&nbsp;zajme a&nbsp;odnese k&nbsp;sedlákovi. Jak ho&nbsp;tam přijmou&nbsp;a jaké nehody ho&nbsp;tam potkají. Popis obyvatelstva.</strong></span></p>
          <p class="chunk" data-nb-ref-number="3" data-nb-words="223" data-nb-chars="1323"><span class="idea" data-nb-ref-number="3" id="idea3" data-nb-words="223" data-nb-chars="1323">Povahou i&nbsp;osudem mi&nbsp;byl souzen rušný a&nbsp;neklidný život, a&nbsp;tak jsem už&nbsp;za&nbsp;dva měsíce po&nbsp;návratu odjel opět z&nbsp;vlasti a&nbsp;20. června 1702 jsem vstoupil v&nbsp;Dunách na&nbsp;loď Dobrodružství, plující do&nbsp;Suratu. Velel na&nbsp;ní&nbsp;kapitán John Nicholas, rodák z&nbsp;Cornwallu. Měli jsme velmi příznivý vítr, až&nbsp;jsme dojeli k&nbsp;mysu Dobré naděje; tam jsme přistáli, abychom nabrali čerstvé vody. Protože jsme přišli na&nbsp;trhlinu, vylodili jsme tam zboží a&nbsp;přezimovali. Kapitán onemocněl zimnicí, a&nbsp;tak jsme mohli odjeti od&nbsp;mysu teprve koncem března. Tehdy jsme vypluli a&nbsp;měli jsme dobrou cestu, dokud jsme neprojeli úžinou Madagaskarskou. Když jsme však byli severně od&nbsp;Madagaskaru asi na&nbsp;pátém stupni jižní šířky, větry, které v&nbsp;těch mořích vanou podle pozorování od&nbsp;začátku prosince až&nbsp;do&nbsp;začátku května stále vytrvale a&nbsp;silně od&nbsp;severozápadu, zaduly 19. dubna mnohem prudčeji a&nbsp;více od&nbsp;západu než obyčejně; trvalo to&nbsp;celých dvacet dní. Za&nbsp;tu&nbsp;dobu jsme byli zahnáni poněkud na&nbsp;východ od&nbsp;Moluk, a&nbsp;jak náš kapitán 2. května pozorováním zjistil, asi tři stupně na&nbsp;sever od&nbsp;rovníku. Tehdy vítr utichl a&nbsp;nastalo úplné bezvětří, z&nbsp;čehož jsem měl nemalou radost. Avšak kapitán, který měl velké zkušenosti s&nbsp;plavbou po&nbsp;těch mořích, kázal nám, abychom se&nbsp;všichni přichystali na&nbsp;bouři. Ta&nbsp;se&nbsp;opravdu nazítří strhla. Zdvihl se&nbsp;totiž jižní vítr, zvaný jižní monzun.</span></p>
          <p class="chunk" data-nb-ref-number="4" data-nb-words="229" data-nb-chars="1479"><span class="idea" data-nb-ref-number="4" id="idea4" data-nb-words="229" data-nb-chars="1479">Poněvadž jsme viděli, že&nbsp;bude silně dout, svinuli jsme čelní plachtu a&nbsp;byli jsme přichystáni stáhnout přední plachtu přídní. Ale když se&nbsp;dalo do&nbsp;deště, upevnili jsme všechna děla a&nbsp;stáhli vratiplachtu. Loď byla nakloněna celou šířkou po&nbsp;větru, a&nbsp;proto jsme raději pluli rychle směrem návětrným, než abychom se&nbsp;kymáceli anebo leželi bez plachet. Skasali jsme přední plachtu přídní a&nbsp;odložili ji&nbsp;a&nbsp;spodní plachtu na&nbsp;předním stěžni stáhli dozadu. Kormidlo trčelo celé nahoře. Loď se&nbsp;držela statečně. Upevnili jsme přední stahovací lano, ale plachta praskla. Stáhli jsme tedy ráhno a&nbsp;spustili plachtu a&nbsp;všechno z&nbsp;ní&nbsp;odvázali. Bouře zuřila a&nbsp;vlny dorážely neobyčejně nebezpečně. Odráželi jsme loď jilcem kormidla, opatřeným tenkým návlečným lanem, a&nbsp;tak jsme pomáhali kormidelníkovi. Protože jsme měli před sebou širé moře, nespustili jsme nadstěžeň. Nechali jsme jej stát, neboť loď plula dobře před větrem, a&nbsp;věděli jsme, že&nbsp;se&nbsp;jí&nbsp;pluje lépe a&nbsp;ujíždí rychleji, když je&nbsp;nadstěžeň vztyčen. Když bylo po&nbsp;bouři, vytáhli jsme přední plachtu přídní a&nbsp;hlavní plachtu a&nbsp;přitočili loď. Pak jsme vytáhli vratiplachtu, plachtu velestožárovou a&nbsp;předostožárovou. Mířili jsme na&nbsp;východoseverovýchod, vítr vál od&nbsp;jihozápadu. Utáhli jsme na&nbsp;pravém boku dvoulaní a&nbsp;odvázali zvratičku návětrnou a&nbsp;táhla. Nasadili jsme zvratičky závětrné, vytáhli je&nbsp;po&nbsp;návětrném lanivu, napjali je&nbsp;a&nbsp;pevně přivázali. Vratiplachtová lana jsme přetáhli proti větru a&nbsp;loď jsme drželi těsně při větru, jak jen bylo možno.</span></p>
          <p class="chunk" data-nb-ref-number="5" data-nb-words="73" data-nb-chars="465"><span class="idea" data-nb-ref-number="5" id="idea5" data-nb-words="73" data-nb-chars="465">Za&nbsp;té&nbsp;bouře, po&nbsp;níž se&nbsp;zdvihl silný západojihozápadní vítr, byli jsme zahnáni, jak počítám, asi pět set mořských mil na&nbsp;východ, takže ani nejstarší námořníci na&nbsp;lodi nepoznali, kde jsme. Potraviny nám stačily, loď neutrpěla škody a&nbsp;mužstvo bylo vesměs zdrávo, ale strádali jsme naprostým nedostatkem vody. Rozhodli jsme se, že&nbsp;se&nbsp;raději přidržíme téhož směru a&nbsp;nezamíříme severněji, kde bychom se&nbsp;mohli dostat do&nbsp;severozápadních končin Tatarska a&nbsp;do&nbsp;Zamrzlého moře.</span></p>
          <p class="chunk" data-nb-ref-number="6" data-nb-words="295" data-nb-chars="1646"><span class="idea" data-nb-ref-number="6" id="idea6" data-nb-words="295" data-nb-chars="1646">Dne 16. června 1703 objevil plavčík z&nbsp;nadstěžně zemi. 17. června se&nbsp;objevil přímo před námi velký ostrov či&nbsp;pevnina (nevěděli jsme, co&nbsp;to&nbsp;je) s&nbsp;úzkou šíjí vybíhající na&nbsp;jižní straně do&nbsp;moře a&nbsp;s&nbsp;plytkou zátokou, do&nbsp;níž by&nbsp;nevplula loď více než stotunová. Zakotvili jsme asi na&nbsp;mořskou míli od&nbsp;té&nbsp;zátoky a&nbsp;kapitán poslal v&nbsp;pinasce tucet vyzbrojených mužů s&nbsp;nádobami pro vodu, najdou-li ji. Požádal jsem ho, aby mi&nbsp;dovolil jít s&nbsp;nimi rozhlédnout se&nbsp;po&nbsp;krajině a&nbsp;pokud možno ji&nbsp;probádat. Když jsme vystoupili na&nbsp;zem, neviděli jsme ani řeky, ani pramene, ani stopy po&nbsp;obyvatelstvu. Mužstvo se&nbsp;tedy pustilo po&nbsp;břehu a&nbsp;pátralo po&nbsp;čerstvé vodě poblíž moře. Já&nbsp;jsem šel asi míli po&nbsp;druhé straně a&nbsp;zjistil jsem, že&nbsp;je&nbsp;tam kraj naprosto pustý a&nbsp;skalnatý. Omrzelo se&nbsp;mi&nbsp;to, a&nbsp;tak když jsem neviděl nic, co&nbsp;by&nbsp;ukojilo mou zvědavost, vracel jsem se&nbsp;zvolna k&nbsp;zátoce. Když se&nbsp;mi&nbsp;ukázalo moře, uviděl jsem, že&nbsp;mužstvo je&nbsp;už&nbsp;zase v&nbsp;člunu a&nbsp;vesluje ze&nbsp;všech sil k&nbsp;lodi. Už&nbsp;jsem na&nbsp;ně&nbsp;chtěl křiknout, což by&nbsp;nebylo bývalo tuze platné, ale vtom jsem uviděl, jak jde nějaký ohromný tvor v&nbsp;moři skokem za&nbsp;nimi. Jak se&nbsp;brodil, nesahala mu&nbsp;voda příliš nad kolena, a&nbsp;šel sáhodlouhým krokem. Jenže mužstvo bylo před ním na&nbsp;půl mořské míle a&nbsp;obluda nemohla člun dohonit, protože dokola v&nbsp;moři bylo plno špičatých skalisk. Dověděl jsem se&nbsp;to&nbsp;až&nbsp;potom, protože jsem si&nbsp;netroufal vyčkati, jak to&nbsp;dobrodružství dopadne. Běžel jsem co&nbsp;nejrychleji tam, kam jsem prve mířil, a&nbsp;pak jsem vylezl na&nbsp;strmý kopec, odkud jsem trochu přehlédl krajinu. Poznal jsem, že&nbsp;je&nbsp;dokonale obdělaná. Nejvíce mě&nbsp;překvapila délka trávy, která byla na&nbsp;nivách ponechaných na&nbsp;seno asi dvacet stop zvýši.</span></p>
          <p class="chunk" data-nb-ref-number="7" data-nb-words="578" data-nb-chars="3296"><span class="idea" data-nb-ref-number="7" id="idea7" data-nb-words="578" data-nb-chars="3296">Dostal jsem se&nbsp;na&nbsp;silnici, jak jsem alespoň myslil, byla to&nbsp;však pouhá stezka, po&nbsp;níž chodili domorodci přes ječmen. Šel jsem chvíli po&nbsp;ní, ale neviděl jsem tuze kolem sebe, protože byly už&nbsp;blízko žně a&nbsp;obilí se&nbsp;tyčilo aspoň na&nbsp;čtyřicet stop. Za&nbsp;hodinu jsem došel na&nbsp;konec pole. Bylo ohrazeno plotem vysokým aspoň sto dvacet stop a&nbsp;tak vysokánskými stromy, že&nbsp;jsem ani nemohl odhadnout jejich výšku. Z&nbsp;pole vedly schůdky na&nbsp;vedlejší pole. Měly čtyři stupínky a&nbsp;na&nbsp;nejhořejším bylo nutno překročit kámen. Nebyl jsem s&nbsp;to, abych vylezl po&nbsp;schůdcích, protože každý stupínek byl na&nbsp;čtyři stopy a&nbsp;hořejší kámen přes dvacet stop. Snažil jsem se&nbsp;najít v&nbsp;plotě skulinu, a&nbsp;tu&nbsp;jsem zpozoroval, že&nbsp;po&nbsp;vedlejším poli jde ke&nbsp;schůdkům právě tak veliký domorodec jako onen, jehož jsem viděl pronásledovat na&nbsp;moři náš člun. Napohled byl vysoký jako obyčejná zvonice, a&nbsp;pokud jsem mohl odhadnout, bral každým krokem asi deset stop. Náramně jsem se&nbsp;polekal a&nbsp;ustrnul a&nbsp;běžel se&nbsp;schovat do&nbsp;obilí. Viděl jsem ho&nbsp;odtamtud, jak se&nbsp;nahoře na&nbsp;schůdcích ohlíží napravo na&nbsp;vedlejší pole, a&nbsp;slyšel jsem, jak volá mnohem hlasitěji než hlásná trouba. Ten hluk se&nbsp;rozlehl tak vysoko ve&nbsp;vzduchu, že&nbsp;jsem zprvu opravdu myslil, že&nbsp;je&nbsp;to&nbsp;hrom. Poté přišlo k&nbsp;němu sedm netvorů jako on&nbsp;se&nbsp;srpy v&nbsp;ruce, velikými asi jako šest kos. Ti&nbsp;lidé nebyli tak ustrojeni jako on&nbsp;a&nbsp;byli to&nbsp;patrně jeho sluhové a&nbsp;nádeníci. Když promluvil několik slov, dali se&nbsp;do&nbsp;sečení obilí na&nbsp;poli, kde jsem ležel. Zůstával jsem co&nbsp;nejdále od&nbsp;nich. Ustupovalo se&nbsp;mi&nbsp;nesmírně těžko. Stébla byla někdy ani ne&nbsp;stopu od&nbsp;sebe, takže jsem se&nbsp;mezi nimi stěží prodíral. Postupoval jsem jakžtakž dopředu, až&nbsp;jsem se&nbsp;dostal na&nbsp;místo, kde bylo obilí po&nbsp;dešti a&nbsp;větru polehlé. Dál už&nbsp;to&nbsp;nešlo ani o&nbsp;krok. Stébla byla totiž tak spletena, že&nbsp;jsem nemohl prolézt, a&nbsp;osiny sražených klasů byly tak špičaté, že&nbsp;mě&nbsp;píchaly přes šaty až&nbsp;na&nbsp;kůži. Slyšel jsem žence ani ne&nbsp;sto yardů za&nbsp;sebou. Byl jsem schvácen námahou a&nbsp;propadl jsem docela smutku a&nbsp;zoufalství. I&nbsp;lehl jsem si&nbsp;do&nbsp;brázdy a&nbsp;přál si&nbsp;z&nbsp;hloubi duše, abych tam dokonal. Plakal jsem nad svou opuštěnou vdovou a&nbsp;osiřelými dětmi. Naříkal jsem nad svou pošetilostí a&nbsp;svéhlavostí, s&nbsp;jakou jsem se&nbsp;pustil proti radám všech přátel a&nbsp;příbuzných podruhé na&nbsp;cestu. Neubránil jsem se&nbsp;v&nbsp;tom strašném rozrušení myšlence na&nbsp;Liliput, jehož obyvatelé na&nbsp;mne patřili jako na&nbsp;největší div, který se&nbsp;objevil na&nbsp;zemi. Jednou rukou jsem tam utáhl císařské loďstvo a&nbsp;vykonal ještě jiné činy, které budou navždy zapsány v&nbsp;kronikách oné říše. Potomci jim ani neuvěří, třebaže je&nbsp;dosvědčí miliony. Uvažoval jsem, jak pokořující bude pro mne, když se&nbsp;budu v&nbsp;tomto národě vyjímat tak nepatrně, jak by&nbsp;se&nbsp;u&nbsp;nás vyjímal každý Lilipután. Ale uvědomoval jsem si, že&nbsp;to&nbsp;je&nbsp;mým nejmenším neštěstím. Vždyť je&nbsp;přece známo, že&nbsp;čím větší jsou lidská stvoření, tím jsou surovější a&nbsp;ukrutnější. A&nbsp;mohl jsem se&nbsp;nadít něčeho jiného, než že&nbsp;se&nbsp;proměním v&nbsp;sousto v&nbsp;ústech prvního z&nbsp;těch obrovských divochů, který mě&nbsp;náhodou chytí? Filozofové nám tvrdí jistě právem, že&nbsp;nic není veliké ani malé, leč při srovnávání. Možná že&nbsp;si&nbsp;osud zamanul a&nbsp;dal najít Liliputánům národ, v&nbsp;němž jsou lidé proti nim tak drobní, jako byli oni proti mně. A&nbsp;kdoví, nebude-li snad i&nbsp;toto ohromné lidské plémě právě tak překonáno někde v&nbsp;dalekých končinách, které dosud nebyly objeveny.</span></p>
          <p class="chunk" data-nb-ref-number="8" data-nb-words="297" data-nb-chars="1693"><span class="idea" data-nb-ref-number="8" id="idea8" data-nb-words="297" data-nb-chars="1693">Byl jsem strachy téměř bez sebe, a&nbsp;přece mi&nbsp;nedalo, abych nepokračoval v&nbsp;těch úvahách. Tu&nbsp;se&nbsp;náhle přiblížil žnec až&nbsp;na&nbsp;deset yardů k&nbsp;brázdě, v&nbsp;které jsem ležel. Lekl jsem se, že&nbsp;mě&nbsp;při dalším kroku zašlápne anebo přesekne srpem vedví. Právě když se&nbsp;chystal zase postoupit, zaječel jsem tak silně, jak mi&nbsp;jen strach dovolil. Ohromný tvor se&nbsp;zarazil, chvíli se&nbsp;díval všude pod sebe, až&nbsp;konečně vyslídil, že&nbsp;ležím na&nbsp;zemi. Chvíli se&nbsp;opatrně rozmýšlel jako člověk, který chce polapit nebezpečné zvířátko tak, aby ho&nbsp;nemohlo ani poškrábat, ani pokousat. Právě tak jsem já&nbsp;chytával v&nbsp;Anglii lasici. Posléze se&nbsp;odhodlal uchopit mě&nbsp;ukazováčkem a&nbsp;palcem zezadu v&nbsp;pase a&nbsp;podal si&nbsp;mě&nbsp;tři yardy před oči, aby se&nbsp;lépe podíval, jak vypadám. Uhodl jsem, co&nbsp;zamýšlí. Osud mi&nbsp;dal tolik duchapřítomnosti, že&nbsp;když mě&nbsp;držel v&nbsp;povětří asi šedesát stop nad zemí, rozhodl jsem se&nbsp;vůbec se&nbsp;nebránit, abych mu&nbsp;nevyklouzl z&nbsp;prstů, třebaže mě&nbsp;bolestně mačkal v&nbsp;bocích. Odhodlal jsem se&nbsp;toliko zdvihnout oči k&nbsp;slunci a&nbsp;sepnout prosebně ruce a&nbsp;promluvit poníženě žalostným tónem, jak se&nbsp;slušelo v&nbsp;mém postavení. Trnul jsem, že&nbsp;mnou praští o&nbsp;zem, jak to&nbsp;děláváme s&nbsp;odpornými zvířátky, když je&nbsp;chceme zahubit. Ale osud mi&nbsp;přál. Můj hlas a&nbsp;mé&nbsp;posunky se&nbsp;mu&nbsp;zřejmě zalíbily. Začal mě&nbsp;pokládat za&nbsp;raritu a&nbsp;nemálo žasl nad tím, že&nbsp;pronáším souvislá slova, třebaže jim nerozuměl. Zatím jsem se&nbsp;už&nbsp;neudržel, sténal jsem a&nbsp;proléval slzy a&nbsp;otáčel hlavu k&nbsp;bokům. Naznačoval jsem mu&nbsp;podle možnosti, jak ukrutně mě&nbsp;bolí, když mě&nbsp;svírá palcem a&nbsp;ukazovákem. Pochopil patrně, co&nbsp;chci říci. Nadzdvihl si&nbsp;šos kabátu, položil mě&nbsp;opatrně do&nbsp;něho a&nbsp;hned se&nbsp;mnou běžel za&nbsp;svým pánem. Byl to&nbsp;ten zámožný sedlák, kterého jsem prve viděl na&nbsp;poli.</span></p>
          <p class="chunk" data-nb-ref-number="9" data-nb-words="253" data-nb-chars="1418"><span class="idea" data-nb-ref-number="9" id="idea9" data-nb-words="253" data-nb-chars="1418">Sedlák vyslechl (jak jsem soudil z&nbsp;jejich hovoru) všechno, co&nbsp;mu&nbsp;mohl sluha o&nbsp;mně říci, vzal slámku asi jako cestovní hůl a&nbsp;nadzdvihoval mi&nbsp;jí&nbsp;šosy u&nbsp;kabátu. Pokládal je&nbsp;patrně za&nbsp;nějaký šat, který mi&nbsp;dala příroda. Odfoukl mi&nbsp;vlasy, aby mi&nbsp;lépe viděl do&nbsp;obličeje. Svolal čeledíny a&nbsp;vyptával se&nbsp;jich (jak jsem se&nbsp;později dověděl), zdali viděli někdy na&nbsp;polích stvořeníčka, která by&nbsp;se&nbsp;mi&nbsp;podobala. Potom mě&nbsp;šetrně položil na&nbsp;všechny čtyři na&nbsp;zem. Ale já&nbsp;jsem ihned povstal a&nbsp;chodil pomalu sem a&nbsp;tam, abych těm lidem ukázal, že&nbsp;vůbec nepomýšlím na&nbsp;útěk. Všichni se&nbsp;sesedli kolem mne, aby viděli lépe na&nbsp;mé&nbsp;pohyby. Smekl jsem klobouk a&nbsp;hluboce se&nbsp;sedlákovi uklonil. Poklekl jsem, pozdvihl ruce i&nbsp;oči a&nbsp;promluvil co&nbsp;nejhlasitěji několik slov. Vyňal jsem z&nbsp;kapsy tobolku a&nbsp;pokorně jsem mu&nbsp;ji&nbsp;podal. Přijal ji&nbsp;na&nbsp;dlaň, pak si&nbsp;ji&nbsp;podal až&nbsp;k&nbsp;očím, aby viděl, co&nbsp;to&nbsp;vlastně je, potom ji&nbsp;několikrát obrátil špendlíkem (který vytáhl z&nbsp;rukávu), ale nevěděl, co&nbsp;s&nbsp;ní. Naznačil jsem mu&nbsp;tedy, aby položil ruku na&nbsp;zem. Potom jsem vzal peněženku, otevřel ji&nbsp;a&nbsp;vysypal mu&nbsp;všechno zlato na&nbsp;dlaň. Bylo v&nbsp;ní&nbsp;šest kusů španělských čtyřpistolů a&nbsp;kromě toho dvacet až&nbsp;třicet drobných mincí. Viděl jsem, jak si&nbsp;nasliňuje špičku malíčku a&nbsp;sbírá největší mince jednu po&nbsp;druhé. Neměl vůbec potuchy, co&nbsp;to&nbsp;je. Pokynul mi, abych je&nbsp;strčil zase do&nbsp;peněženky a&nbsp;peněženku zpátky do&nbsp;kapsy. To&nbsp;jsem také udělal, když jsem mu&nbsp;ji&nbsp;napřed několikrát nabídl.</span></p>
          <p class="chunk" data-nb-ref-number="10" data-nb-words="160" data-nb-chars="923"><span class="idea" data-nb-ref-number="10" id="idea10" data-nb-words="160" data-nb-chars="923">Sedlák nabyl přesvědčení, že&nbsp;jsem asi rozumný tvor. Promlouval na&nbsp;mne, ale zvuk jeho hlasu mi&nbsp;zaléhal v&nbsp;uších jako vodní mlýn, i&nbsp;když byla jeho slova dosti zřetelná. Odpovídal jsem mu&nbsp;v&nbsp;několika řečech co&nbsp;nejhlasitěji a&nbsp;on&nbsp;mi&nbsp;přistrkoval ucho na&nbsp;dva yardy, jenže nadarmo. Naprosto jsme si&nbsp;nerozuměli. Potom poslal čeledíny po&nbsp;práci. Vytáhl z&nbsp;kapsy kapesník, přeložil jej a&nbsp;prostřel na&nbsp;ruku, kterou roztáhl hřbetem na&nbsp;zem, dlaní nahoru, a&nbsp;pokynul mi, abych na&nbsp;ni&nbsp;vystoupil. Bylo to&nbsp;snadné, neboť nebyla tlustší než jedna stopa. Nezbývalo mi&nbsp;než uposlechnout. Abych nespadl, natáhl jsem se&nbsp;na&nbsp;kapesníku; jeho cípy mě&nbsp;pak zabalil pro větší jistotu až&nbsp;po&nbsp;krk a&nbsp;tak mě&nbsp;odnesl domů. Doma zavolal ženu a&nbsp;hned mě&nbsp;jí&nbsp;ukázal. Zavřískla a&nbsp;utekla, jako když ženské v&nbsp;Anglii uvidí ropuchu nebo pavouka. Ale když chvíli pozorovala, jak si&nbsp;počínám a&nbsp;jak dbám pokynů jejího manžela, brzy se&nbsp;se&nbsp;mnou smířila a&nbsp;časem ke&nbsp;mně náramně přilnula.</span></p>
          <p class="chunk" data-nb-ref-number="11" data-nb-words="386" data-nb-chars="2127"><span class="idea" data-nb-ref-number="11" id="idea11" data-nb-words="386" data-nb-chars="2127">Bylo asi dvanáct hodin v&nbsp;poledne a&nbsp;služka přinesla oběd. Byla to&nbsp;jenom vydatná porce masa (jak se&nbsp;sluší na&nbsp;prostý selský stav) na&nbsp;míse, která měřila v&nbsp;průměru asi čtyřiadvacet stop. U&nbsp;stolu byl sedlák se&nbsp;ženou, tři děti a&nbsp;stará bába. Když usedli, postavil mě&nbsp;sedlák kousek od&nbsp;sebe na&nbsp;stůl, který byl dvacet stop nad podlahou. Měl jsem hrozný strach a&nbsp;zůstával jsem co&nbsp;nejdále od&nbsp;kraje, abych nespadl. Žena usekla ždibec masa, pak nadrobila na&nbsp;dřevěný talíř chleba a&nbsp;přistrčila jej přede mne. Uklonil jsem se&nbsp;jí&nbsp;hluboce, vytáhl jsem nůž a&nbsp;vidličku a&nbsp;dal se&nbsp;do&nbsp;jídla, což je&nbsp;tuze bavilo. Hospodyně poslala služku pro malý kalíšek, do&nbsp;něhož se&nbsp;vešly asi dva galony, a&nbsp;nalila mi&nbsp;do&nbsp;něho. Uchopil jsem nádobu s&nbsp;námahou do&nbsp;obou rukou a&nbsp;anglicky pronesl z&nbsp;plných plic co&nbsp;nejuctivěji přípitek paní domu. Nad tím se&nbsp;tak upřímně rozesmáli, že&nbsp;jsem z&nbsp;toho hluku div neohluchl. Nápoj měl chuť slabého moštu a&nbsp;nebyl nepříjemný. Potom mi&nbsp;pán pokynul, abych přistoupil na&nbsp;okraj k&nbsp;jeho talíři. Ale když jsem šel po&nbsp;stole, byl jsem ještě pořád všecek vyjeven, a&nbsp;tak jsem klopýtl (shovívavý čtenář to&nbsp;snadno pochopí a&nbsp;omluví) o&nbsp;kůrku a&nbsp;upadl rovnou na&nbsp;tvář, aniž jsem se&nbsp;však poranil. Ihned jsem povstal, a&nbsp;vida, že&nbsp;jsou ti&nbsp;dobří lidé znepokojeni, popadl jsem klobouk, který jsem držel ze&nbsp;slušnosti pod paží, zamával jím nad hlavou a&nbsp;vyrazil třikrát hurá, abych jim ukázal, že&nbsp;jsem si&nbsp;pádem vůbec neublížil. Ale když jsem šel dále k&nbsp;svému pánovi (jak mu&nbsp;budu od&nbsp;nynějška říkat), jeho nejmladší syn, který seděl hned vedle něho, asi desítiletý taškář, chytil mě&nbsp;za&nbsp;nohy a&nbsp;vyzdvihl vysoko do&nbsp;vzduchu, až&nbsp;se&nbsp;mi&nbsp;třásly všechny údy. Ale otec mě&nbsp;synovi vytrhl, dal mu&nbsp;po&nbsp;levém uchu takový pohlavek, že&nbsp;by&nbsp;srazil k&nbsp;zemi škadronu evropské jízdy, a&nbsp;kázal, aby ho&nbsp;odvedli od&nbsp;stolu. Bál jsem se, že&nbsp;na&nbsp;mne hoch zanevře; vždyť jsem si&nbsp;pamatoval, jak mají hoši u&nbsp;nás od&nbsp;přirozenosti spadeno na&nbsp;vrabce, králíky, koťata a&nbsp;štěňata. A&nbsp;tak jsem klekl, ukazoval na&nbsp;chlapce a&nbsp;naznačoval pánovi, pokud to&nbsp;jen šlo, že&nbsp;chci, aby synovi odpustil. Otec slíbil a&nbsp;kluk se&nbsp;zase posadil. Šel jsem pak za&nbsp;ním a&nbsp;políbil mu&nbsp;ruku. Pán ho&nbsp;za&nbsp;ni&nbsp;uchopil, aby mě&nbsp;jí&nbsp;lehce pohladil.</span></p>
          <p class="chunk" data-nb-ref-number="12" data-nb-words="207" data-nb-chars="1163"><span class="idea" data-nb-ref-number="12" id="idea12" data-nb-words="207" data-nb-chars="1163">Mezi obědem vyskočila paní na&nbsp;klín její zamilovaná kočka. Slyšel jsem za&nbsp;sebou hluk, jako když pracuje tucet punčochářů. Ohlédl jsem se&nbsp;a&nbsp;poznal jsem, že&nbsp;to&nbsp;přede to&nbsp;zvíře. Bylo myslím třikrát větší než vůl, jak jsem soudil podle její hlavy a&nbsp;pracky, když ji&nbsp;hospodyně hladila a&nbsp;krmila. Líté vzezření toho tvora mě&nbsp;přivedlo nadobro z&nbsp;míry, třebaže jsem stál přes padesát stop od&nbsp;ní&nbsp;až&nbsp;na&nbsp;druhém konci stolu a&nbsp;paní ji&nbsp;pevně držela, aby se&nbsp;snad nevymrštila a&nbsp;nechňapla mě&nbsp;do&nbsp;drápů. Ale naštěstí mi&nbsp;nehrozilo nebezpečí. Když mě&nbsp;pán postavil na&nbsp;tři yardy od&nbsp;ní, ani si&nbsp;mě&nbsp;nevšimla. Vždycky jsem slýchal a&nbsp;sám zakusil na&nbsp;cestách, že&nbsp;prchá-li člověk před dravcem anebo dá&nbsp;najevo strach, nejspíše ho&nbsp;přiměje k&nbsp;tomu, aby ho&nbsp;pronásledoval nebo napadl. Proto jsem se&nbsp;rozhodl, že&nbsp;nedám nijak na&nbsp;sobě znát neklid. Prošel jsem se&nbsp;neohroženě pětkrát nebo šestkrát přímo před hlavou kočky a&nbsp;došel jsem až&nbsp;na&nbsp;půl yardu k&nbsp;ní. Ucouvla, jako by&nbsp;ona měla ze&nbsp;mne větší strach. Psů jsem se&nbsp;tolik neobával. Tři nebo čtyři psi přišli do&nbsp;světnice, jak tomu bývá na&nbsp;statku. Jeden byl buldok a&nbsp;velikostí se&nbsp;vyrovnal čtyřem slonům, druhý ohař, trochu vyšší než buldok, jenže ne&nbsp;tak zavalitý.</span></p>
          <p class="chunk" data-nb-ref-number="13" data-nb-words="187" data-nb-chars="1068"><span class="idea" data-nb-ref-number="13" id="idea13" data-nb-words="187" data-nb-chars="1068">Když už&nbsp;bylo skoro po&nbsp;obědě, přinesla kojná v&nbsp;náručí asi jednoroční dítě. To&nbsp;mě&nbsp;ihned vyslídilo, a&nbsp;jak se&nbsp;už&nbsp;nemluvňata obyčejně doprošují, spustilo vřískot, že&nbsp;by&nbsp;jej bylo slyšet od&nbsp;Londýnského mostu až&nbsp;po&nbsp;Chelsea, aby si&nbsp;smělo se&nbsp;mnou hrát. Jen aby mu&nbsp;vyhověla, matka mě&nbsp;vzala a&nbsp;přistrčila k&nbsp;dítěti. Rázem mě&nbsp;popadlo v&nbsp;pase a&nbsp;strčilo si&nbsp;mě&nbsp;hlavou do&nbsp;úst. Zařval jsem tak silně, že&nbsp;se&nbsp;mrně polekalo a&nbsp;upustilo mě. Kdyby mi&nbsp;nebyla matka podstrčila zástěru, byl bych si&nbsp;jistě zlámal vaz. Kojná chtěla uklidnit děcko hrkátkem, jakousi dutou nádobou plnou velkých kamenů, kterou mělo děcko lanem přivázanou na&nbsp;prsou. Ani to&nbsp;nepomohlo, i&nbsp;nezbývalo jí&nbsp;než sáhnout k&nbsp;poslednímu prostředku a&nbsp;nakrmit je. Pleť té&nbsp;kojné byla tak poseta skvrnami, uhry a&nbsp;pihami, že&nbsp;nemohlo být nic odpornějšího na&nbsp;pohled. Přivedlo mě&nbsp;to&nbsp;na&nbsp;myšlenku o&nbsp;čisté pleti našich anglických dam, které se&nbsp;nám jeví krásné jen proto, že&nbsp;jsou tak veliké jako my&nbsp;a&nbsp;jejich nedostatky je&nbsp;vidět jen pod zvětšovacím sklem. To&nbsp;nám při pokuse ukazuje, že&nbsp;i&nbsp;nejhebčí a&nbsp;nejbělejší pleť vypadá hrubě, drsně a&nbsp;nezdravě.</span></p>
          <p class="chunk" data-nb-ref-number="14" data-nb-words="213" data-nb-chars="1189"><span class="idea" data-nb-ref-number="14" id="idea14" data-nb-words="213" data-nb-chars="1189">Pamatuji se, že&nbsp;se&nbsp;mi&nbsp;v&nbsp;Liliputu jevilo vzezření těch drobných lidiček nejkrásnější na&nbsp;celém světě. Když jsem tam mluvil o&nbsp;té&nbsp;věci s&nbsp;jedním učencem, s&nbsp;nímž jsem byl důvěrně znám, řekl mi, že&nbsp;má&nbsp;tvář mu&nbsp;připadá mnohem hezčí a&nbsp;hladší, když se&nbsp;na&nbsp;mne dívá ze&nbsp;země než při pohledu zblízka, když ho&nbsp;vezmu do&nbsp;ruky a&nbsp;přistrčím blízko k&nbsp;sobě. To&nbsp;prý je, jak se&nbsp;přiznal, zpočátku ošklivé. Objevuje prý na&nbsp;mé&nbsp;kůži velké otvory. Pahýly mých vousů jsou prý desetkrát tlustší než kančí štětiny a&nbsp;má&nbsp;pleť prý se&nbsp;skládá z&nbsp;několika naprosto nesouladných barev. Dovoluji si&nbsp;na&nbsp;svou obhajobu říci, že&nbsp;jsem tak hezký jako kterýkoliv muž v&nbsp;Anglii a&nbsp;že&nbsp;jsem po&nbsp;všech svých cestách jen trochu osmahlý. Naproti tomu, když jsme hovořili o&nbsp;dámách z&nbsp;císařského dvora, říkal mi, že&nbsp;jedna je&nbsp;pihovatá, druhá má&nbsp;příliš široká ústa a&nbsp;třetí příliš široký nos, což jsem sám vůbec nerozpoznával. Uznávám, že&nbsp;to&nbsp;byla dosti zbytečná úvaha. Nemohl jsem si&nbsp;ji&nbsp;však odepřít, aby si&nbsp;čtenář snad nemyslil, že&nbsp;ti&nbsp;obrovští tvorové byli opravdu ohyzdní. Mám-li o&nbsp;nich říci pravdu, bylo to&nbsp;sličné plémě. A&nbsp;zvláště rysy v&nbsp;obličeji mého pána, který byl pouhý sedlák, vypadaly velmi souměrně, když jsem na&nbsp;něho patřil z&nbsp;výše šesti stop.</span></p>
          <p class="chunk" data-nb-ref-number="15" data-nb-words="59" data-nb-chars="331"><span class="idea" data-nb-ref-number="15" id="idea15" data-nb-words="59" data-nb-chars="331">Když bylo po&nbsp;obědě, odešel pán za&nbsp;nádeníky, a&nbsp;jak jsem poznal z&nbsp;jeho hlasu a&nbsp;posunků, přísně své ženě nakázal, aby na&nbsp;mne dávala pozor. Byl jsem tuze unavený a&nbsp;ospalý. Sotva to&nbsp;má&nbsp;paní zpozorovala, položila mě&nbsp;na&nbsp;svou postel a&nbsp;přikryla čistým bílým kapesníkem. Ten kapesník byl širší a&nbsp;hrubší než hlavní plachta na&nbsp;válečném korábu.</span></p>
          <p class="chunk" data-nb-ref-number="16" data-nb-words="287" data-nb-chars="1553"><span class="idea" data-nb-ref-number="16" id="idea16" data-nb-words="287" data-nb-chars="1553">Spal jsem asi dvě hodiny a&nbsp;zdálo se&nbsp;mi, že&nbsp;jsem doma u&nbsp;ženy a&nbsp;dětí. To&nbsp;mě&nbsp;jenom ještě více rozesmutnilo, když jsem procitl a&nbsp;uviděl, že&nbsp;jsem v&nbsp;ohromné světnici, která měří dvě stě až&nbsp;tři sta stop do&nbsp;šířky a&nbsp;přes dvě stě stop do&nbsp;výšky, a&nbsp;ležím na&nbsp;posteli široké dvacet yardů. Má&nbsp;paní odešla poklízet a&nbsp;zamkla mě. Postel byla osm yardů nad zemí. Byl bych rád slezl dolů, ale netroufal jsem si&nbsp;zavolat. A&nbsp;i&nbsp;kdybych si&nbsp;byl troufal, byl bych marně volal svým hlasem přes takovou dálku ze&nbsp;světnice, v&nbsp;níž jsem ležel, až&nbsp;do&nbsp;kuchyně, kde se&nbsp;zdržovala rodina. Zatímco jsem tonul v&nbsp;těchto nesnázích, vylezly po&nbsp;zácloně dvě krysy a&nbsp;pobíhaly a&nbsp;čmuchaly po&nbsp;posteli. Jedna mi&nbsp;přišla až&nbsp;k&nbsp;obličeji a&nbsp;tu&nbsp;jsem leknutím povstal a&nbsp;vytasil na&nbsp;obranu tesák. Ohavy mě&nbsp;drze napadly z&nbsp;obou stran a&nbsp;jedna mě&nbsp;chytla přední tlapou za&nbsp;límec. Ale ještě než mi&nbsp;mohla ublížit, poštěstilo se&nbsp;mi&nbsp;rozpárat jí&nbsp;břicho. Klesla mi&nbsp;k&nbsp;nohám, a&nbsp;když druhá uviděla, co&nbsp;se&nbsp;stalo s&nbsp;její družkou, dala se&nbsp;na&nbsp;útěk. Jak prchala, utržila ode mne ještě notnou ránu do&nbsp;hřbetu, až&nbsp;jí&nbsp;crčela krev. Po&nbsp;tom hrdinském kousku procházel jsem se&nbsp;pomalu po&nbsp;posteli, abych nabral dechu a&nbsp;vzpamatoval se. Nestvůry byly jako silný buldok, jenže byly daleko mrštnější a&nbsp;zuřivější. Byly by&nbsp;mě&nbsp;jistě rozsápaly a&nbsp;sežraly, kdybych byl před spaním odložil opasek. Změřil jsem ocas mrtvé krysy a&nbsp;shledal jsem, že&nbsp;mu&nbsp;schází palec do&nbsp;dvou yardů. Ale ošklivilo se&nbsp;mi&nbsp;stáhnout zdechlinu z&nbsp;postele, na&nbsp;níž dosud ležela a&nbsp;krvácela. Zpozoroval jsem, že&nbsp;je&nbsp;ještě trochu živa, ale sekl jsem ji&nbsp;silně po&nbsp;krku, a&nbsp;tak jsem ji&nbsp;dorazil.</span></p>
          <p class="chunk" data-nb-ref-number="17" data-nb-words="144" data-nb-chars="800"><span class="idea" data-nb-ref-number="17" id="idea17" data-nb-words="144" data-nb-chars="800">Krátce poté přišla do&nbsp;světnice má&nbsp;paní. Když uviděla, že&nbsp;jsem všecek zakrvácen, přiběhla a&nbsp;vzala mě&nbsp;do&nbsp;ruky. Ukázal jsem s&nbsp;úsměvem na&nbsp;mrtvou krysu a&nbsp;naznačoval jsem jí&nbsp;ještě jinak, že&nbsp;se&nbsp;mi&nbsp;nic nestalo. Měla z&nbsp;toho nesmírnou radost a&nbsp;zavolala služku, aby nabrala chcíplou krysu do&nbsp;kleští a&nbsp;vyhodila ji&nbsp;oknem. Postavila mě&nbsp;pak na&nbsp;stůl. Ukázal jsem jí&nbsp;svůj úplně zkrvavený tesák, utřel jej do&nbsp;šosu a&nbsp;zastrčil zpátky do&nbsp;pochvy. Snažil jsem se&nbsp;naznačit své paní, že&nbsp;chci, aby mě&nbsp;postavila na&nbsp;zem. Když to&nbsp;udělala, nevzmohl jsem se&nbsp;na&nbsp;nic jiného, ledaže jsem ukázal prstem na&nbsp;dveře a&nbsp;několikrát se&nbsp;poklonil. Konečně dobračka pochopila, co&nbsp;bych rád, i&nbsp;vzala mě&nbsp;znovu do&nbsp;ruky, zašla do&nbsp;zahrady a&nbsp;postavila mě&nbsp;na&nbsp;zem. Poodešel jsem stranou asi na&nbsp;dvacet yardů a&nbsp;schoval se&nbsp;na&nbsp;chvíli mezi dva šťovíkové listy.</span></p>
          <p class="chunk" data-nb-ref-number="18" data-nb-words="124" data-nb-chars="758"><span class="idea" data-nb-ref-number="18" id="idea18" data-nb-words="124" data-nb-chars="758">Doufám, že&nbsp;mi&nbsp;laskavý čtenář promine, že&nbsp;se&nbsp;obírám s&nbsp;takovýmito podrobnostmi. Ničemným sprosťákům se&nbsp;třeba budou zdát bezvýznamné. Filozofovi naproti tomu poslouží k&nbsp;obohacení myšlení a&nbsp;obraznosti, takže je&nbsp;zužitkuje ve&nbsp;veřejném i&nbsp;soukromém životě. Jedině to&nbsp;jsem měl na&nbsp;mysli, když jsem předkládal světu tyhle a&nbsp;jiné zprávy o&nbsp;svých cestách. Šlo mi&nbsp;v&nbsp;nich jen a&nbsp;jen o&nbsp;pravdu beze všech strojených učených a&nbsp;slohových příkras. Jenže celý děj této cesty účinkoval na&nbsp;mne tak a&nbsp;tolik se&nbsp;mi&nbsp;vryl do&nbsp;paměti, že&nbsp;jsem při spisování neopomenul ani jedinou důležitou okolnost. I&nbsp;tak jsem po&nbsp;bedlivém prozkoumání vyškrtl několik méně významných odstavců, aby se&nbsp;mi&nbsp;nepředhazovalo, že&nbsp;jsem nudný a&nbsp;malicherný. Cestopiscům se&nbsp;to&nbsp;často vytýká a&nbsp;možná že&nbsp;nikoliv neprávem.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./gulliverovy_cesty_018.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>