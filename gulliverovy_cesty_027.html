<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA 2">
    <meta name="apple-mobile-web-app-capable" content="yes">
    <title>KAPITOLA 2 • Gulliverovy cesty</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./gulliverovy_cesty_026.html">
    <link rel="next" href="./gulliverovy_cesty_028.html">
    <meta name="nb-order" content="23">
    <link rel="self" href="gulliverovy_cesty_027.html">
    <meta name="nb-identifier" content="swift-gulliverovy-cesty-97ec393">
    <meta name="nb-role" content="chapter">
  </head>
  <body data-nb-words="1986" data-nb-chars="11972" class="nb-role-chapter nb-custom-style">
    <nav role="doc-toc">
      <ul>
        <li><a href="gulliverovy_cesty_005.html">Vydavatel čtenáři</a></li>
      </ul>
      <ul>
        <li><a href="gulliverovy_cesty_006.html">Dopis kapitána Gullivera&nbsp;příbuznému Sympsonovi</a></li>
      </ul>
      <ul>
        <li><a href="gulliverovy_cesty_007.html">Díl I
            CESTA&nbsp;DO LILIPUTU</a>
          <ul class="plain">
            <li><a href="gulliverovy_cesty_008.html">KAPITOLA 1</a></li>
            <li><a href="gulliverovy_cesty_009.html">KAPITOLA 2</a></li>
            <li><a href="gulliverovy_cesty_010.html">KAPITOLA 3</a></li>
            <li><a href="gulliverovy_cesty_011.html">KAPITOLA 4</a></li>
            <li><a href="gulliverovy_cesty_012.html">KAPITOLA 5</a></li>
            <li><a href="gulliverovy_cesty_013.html">KAPITOLA 6</a></li>
            <li><a href="gulliverovy_cesty_014.html">KAPITOLA 7</a></li>
            <li><a href="gulliverovy_cesty_015.html">KAPITOLA 8</a></li>
          </ul>
        </li>
      </ul>
      <ul>
        <li><a href="gulliverovy_cesty_016.html">Díl II
            CESTA&nbsp;DO BROBDINGNAGU</a>
          <ul class="plain">
            <li><a href="gulliverovy_cesty_017.html">KAPITOLA 1</a></li>
            <li><a href="gulliverovy_cesty_018.html">KAPITOLA 2</a></li>
            <li><a href="gulliverovy_cesty_019.html">KAPITOLA 3</a></li>
            <li><a href="gulliverovy_cesty_020.html">KAPITOLA 4</a></li>
            <li><a href="gulliverovy_cesty_021.html">KAPITOLA 5</a></li>
            <li><a href="gulliverovy_cesty_022.html">KAPITOLA 6</a></li>
            <li><a href="gulliverovy_cesty_023.html">KAPITOLA 7</a></li>
            <li><a href="gulliverovy_cesty_024.html">KAPITOLA 8</a></li>
          </ul>
        </li>
      </ul>
      <ul>
        <li><a href="gulliverovy_cesty_025.html">Díl III
            CESTA DO LAPUTY, BALNIBARBI, LUGGNAGGU, GLUBBDUBDRIBU&nbsp;A DO JAPONSKA</a>
          <ul class="plain">
            <li><a href="gulliverovy_cesty_026.html">KAPITOLA 1</a></li>
            <li><a href="gulliverovy_cesty_027.html">KAPITOLA 2</a></li>
            <li><a href="gulliverovy_cesty_028.html">KAPITOLA 3</a></li>
            <li><a href="gulliverovy_cesty_029.html">KAPITOLA 4</a></li>
            <li><a href="gulliverovy_cesty_030.html">KAPITOLA 5</a></li>
            <li><a href="gulliverovy_cesty_031.html">KAPITOLA 6</a></li>
            <li><a href="gulliverovy_cesty_032.html">KAPITOLA 7</a></li>
            <li><a href="gulliverovy_cesty_033.html">KAPITOLA 8</a></li>
            <li><a href="gulliverovy_cesty_034.html">KAPITOLA 9</a></li>
            <li><a href="gulliverovy_cesty_035.html">KAPITOLA 10</a></li>
            <li><a href="gulliverovy_cesty_036.html">KAPITOLA 11</a></li>
          </ul>
        </li>
      </ul>
      <ul>
        <li><a href="gulliverovy_cesty_037.html">Díl IV
            CESTA DO ZEMĚ&nbsp;HVAJNINIMŮ</a>
          <ul class="plain">
            <li><a href="gulliverovy_cesty_038.html">KAPITOLA 1</a></li>
            <li><a href="gulliverovy_cesty_039.html">KAPITOLA 2</a></li>
            <li><a href="gulliverovy_cesty_040.html">KAPITOLA 3</a></li>
            <li><a href="gulliverovy_cesty_041.html">KAPITOLA 4</a></li>
            <li><a href="gulliverovy_cesty_042.html">KAPITOLA 5</a></li>
            <li><a href="gulliverovy_cesty_043.html">KAPITOLA 6</a></li>
            <li><a href="gulliverovy_cesty_044.html">KAPITOLA 7</a></li>
            <li><a href="gulliverovy_cesty_045.html">KAPITOLA 8</a></li>
            <li><a href="gulliverovy_cesty_046.html">KAPITOLA 9</a></li>
            <li><a href="gulliverovy_cesty_047.html">KAPITOLA 10</a></li>
            <li><a href="gulliverovy_cesty_048.html">KAPITOLA 11</a></li>
            <li><a href="gulliverovy_cesty_049.html">KAPITOLA 12</a></li>
          </ul>
        </li>
      </ul>
      <ul>
        <li><a href="gulliverovy_cesty_050.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./gulliverovy_cesty_026.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">KAPITOLA 2</span></h1>
        <p class="chunk" data-nb-ref-number="2" data-nb-words="23" data-nb-chars="151"><span class="idea" data-nb-ref-number="2" id="idea2" data-nb-words="23" data-nb-chars="151"><strong>Líčení podivných nápadů a&nbsp;rozmarů Lapuťanů. Zpráva o&nbsp;jejich učenosti. O&nbsp;králi a&nbsp;jeho dvoru. Jak spisovatele přijali. Obyvatele trápí strach a&nbsp;starosti.</strong></span></p>
        <p class="chunk" data-nb-ref-number="3" data-nb-words="273" data-nb-chars="1602"><span class="idea" data-nb-ref-number="3" id="idea3" data-nb-words="273" data-nb-chars="1602">Když jsem sestoupil, obklopil mě&nbsp;zástup lidí. Ti, kdo stáli blíže mne, zdáli se&nbsp;urozenější. Patřili na&nbsp;mne se&nbsp;všemožnými známkami úžasu. A&nbsp;v&nbsp;tom jsem jim věru nijak nezadal. Jakživ jsem neviděl pokolení smrtelníků tak podivné postavy, obleku a&nbsp;vzezření. Nakláněli hlavu vesměs buďto napravo, nebo nalevo. Jedno oko i&nbsp;upírali dovnitř a&nbsp;druhé přímo k&nbsp;zenitu. Svrchní oděv jim zdobily obrazy sluncí, měsíců a&nbsp;hvězd protkané obrazy houslí, fléten, harf, trubek, kytar, spinetů a&nbsp;mnoha jiných hudebních nástrojů nám v&nbsp;Evropě neznámých. Zpozoroval jsem, že&nbsp;mnozí jsou oblečeni jako sluhové a&nbsp;mají nafouknutý měchýř přivázaný jako cep na&nbsp;konci hůlky, kterou drží v&nbsp;ruce. V&nbsp;každém měchýři bylo trochu suchého hrachu a&nbsp;drobných oblázků (jak jsem se&nbsp;dověděl později). Těmi měchýři plácali občas po&nbsp;ústech a&nbsp;po&nbsp;uších ty, kdo stáli vedle nich. Smysl toho počínání jsem tehdy nechápal. Jak se&nbsp;zdá, je&nbsp;mysl těch lidí tak zabrána usilovným bádáním, že&nbsp;nemohou mluvit ani dávat pozor na&nbsp;řeč jiných, neprobouzí-li je&nbsp;vnější dotek na&nbsp;mluvidla a&nbsp;sluchové ústrojí. Proto také ti, kdo na&nbsp;to&nbsp;mají, chovají vždycky v&nbsp;rodině jako služebníka pleskače (originál zní klimenole) a&nbsp;bez něho nevycházejí z&nbsp;domu ani na&nbsp;návštěvy. Když se&nbsp;sejde pár lidí dohromady, má&nbsp;ten zřízenec za&nbsp;úkol uhodit měchýřem lehce přes ústa toho, kdo má&nbsp;mluvit, a&nbsp;přes pravé ucho toho nebo ty, k&nbsp;nimž mluvčí hovoří. Pleskač doprovází též pilně pána na&nbsp;procházkách, a&nbsp;když je&nbsp;třeba, plácne ho&nbsp;jemně přes oči. Pán bývá tak zahloubán, že&nbsp;by&nbsp;spadl z&nbsp;každého srázu a&nbsp;rozbil si&nbsp;hlavu o&nbsp;každý sloup a&nbsp;na&nbsp;ulicích by&nbsp;srážel jiné do&nbsp;příkopu nebo tam byl sražen sám.</span></p>
        <p class="chunk" data-nb-ref-number="4" data-nb-words="69" data-nb-chars="424"><span class="idea" data-nb-ref-number="4" id="idea4" data-nb-words="69" data-nb-chars="424">Tohoto poučení bylo čtenáři třeba. Bez něho by&nbsp;nechápal právě tak jako já&nbsp;počínání těch lidí, kteří mě&nbsp;vedli po&nbsp;schodech nahoru na&nbsp;vrcholek ostrova a&nbsp;odtamtud do&nbsp;královského paláce. Po&nbsp;cestě vzhůru několikrát zapomněli, co&nbsp;dělají, a&nbsp;nechali mě&nbsp;tak, až&nbsp;jim pleskači osvěžili zase paměť. Zřejmě na&nbsp;ně&nbsp;nepůsobil pohled na&nbsp;můj cizokrajný oblek a&nbsp;vzezření ani pokřik prostého lidu, jehož myšlení a&nbsp;paměť nebyly tak zaneprázdněny.</span></p>
        <p class="chunk" data-nb-ref-number="5" data-nb-words="328" data-nb-chars="1924"><span class="idea" data-nb-ref-number="5" id="idea5" data-nb-words="328" data-nb-chars="1924">Posléze jsme vešli do&nbsp;paláce a&nbsp;šli dále do&nbsp;audienční dvorany. Tam jsem uviděl sedět krále na&nbsp;trůně a&nbsp;po&nbsp;obou stranách mu&nbsp;stály nejurozenější osobnosti. Před trůnem byl veliký stůl plný globusů a&nbsp;nejrozmanitějších počtářských nástrojů. Jeho Veličenstvo si&nbsp;nás vůbec nevšimlo, třebaže se&nbsp;náš vstup neobešel bez notného hlomozu, ježto se&nbsp;sběhli všichni, kdož patřili ke&nbsp;dvoru. Král byl právě zahloubán do&nbsp;nějaké početní úlohy a&nbsp;čekali jsme aspoň hodinu, než ji&nbsp;rozluštil. Po&nbsp;každém boku mu&nbsp;stál mladý panoš s&nbsp;plácačkou v&nbsp;ruce. Když panoši uviděli, že&nbsp;nemá nic na&nbsp;práci, jeden ho&nbsp;udeřil lehce po&nbsp;ústech a&nbsp;druhý po&nbsp;pravém uchu. Král sebou trhl, jako by&nbsp;náhle procitl. Pohlédl na&nbsp;mne a&nbsp;na&nbsp;zástup, v&nbsp;němž jsem byl, a&nbsp;tu&nbsp;se&nbsp;rozpomněl na&nbsp;příčinu našeho příchodu, o&nbsp;němž už&nbsp;byl dříve zpraven. Pronesl několik slov a&nbsp;vzápětí přistoupil k&nbsp;mému boku mladík s&nbsp;plácačkou a&nbsp;plácl mě&nbsp;lehce po&nbsp;pravém uchu. Naznačoval jsem všemožně, že&nbsp;mi&nbsp;takového nástroje není třeba. Jeho Veličenstvo král s&nbsp;celým dvorem z&nbsp;toho nabyl, jak jsem se&nbsp;později dověděl, velmi chatrného mínění o&nbsp;mém rozumu. Pokud jsem uhodl, dával mi&nbsp;král rozmanité otázky a&nbsp;já&nbsp;jsem naň mluvil ve&nbsp;všech řečech, jež jsem ovládal. Když vyšlo najevo, že&nbsp;já&nbsp;nerozumím jemu a&nbsp;on&nbsp;mně, odvedli mě&nbsp;na&nbsp;jeho rozkaz do&nbsp;komnaty v&nbsp;paláci (ten vladař totiž vynikal nade všechny své předchůdce pohostinností k&nbsp;cizincům), kde mi&nbsp;byli dáni k&nbsp;ruce dva sloužící. Přinesli mi&nbsp;oběd a&nbsp;čtyři velmoži, které jsem viděl, jak jsem se&nbsp;pamatoval, velmi blízko královy osoby, prokázali mi&nbsp;čest, že&nbsp;obědvali se&nbsp;mnou. Měli jsme dva chody a&nbsp;každý se&nbsp;skládal z&nbsp;trojího jídla. První chod byla skopová kýta rozříznutá v&nbsp;rovnostranný trojúhelník, hovězí v&nbsp;kosodélník a&nbsp;jelito v&nbsp;cykloidu. Druhý chod byly dvě kachny upravené v&nbsp;podobě houslí, potom klobásy a&nbsp;jitrnice podobné flétnám a&nbsp;hobojům a&nbsp;telecí plecko ve&nbsp;tvaru harfy. Sloužící nám krájeli chléb v&nbsp;kužele, válce, rovnoběžníky a&nbsp;všelijaké jiné matematické formy.</span></p>
        <p class="chunk" data-nb-ref-number="6" data-nb-words="54" data-nb-chars="314"><span class="idea" data-nb-ref-number="6" id="idea6" data-nb-words="54" data-nb-chars="314">Zatímco jsme obědvali, osmělil jsem se&nbsp;otázat, jak se&nbsp;v&nbsp;jejich teči jmenují různé věci. Ti&nbsp;urození pánové ráčili mi&nbsp;s&nbsp;pomocí pleskačů odpovídat. Doufali, že&nbsp;bůhvíjak stoupne můj obdiv k&nbsp;jejich velkým schopnostem, dostanu-li se&nbsp;s&nbsp;nimi do&nbsp;hovoru. Brzy jsem uměl požádat o&nbsp;chléb a&nbsp;pití a&nbsp;všechno, čeho se&nbsp;mi&nbsp;zachtělo.</span></p>
        <p class="chunk" data-nb-ref-number="7" data-nb-words="162" data-nb-chars="940"><span class="idea" data-nb-ref-number="7" id="idea7" data-nb-words="162" data-nb-chars="940">Po&nbsp;obědě se&nbsp;má&nbsp;společnost vzdálila a&nbsp;na&nbsp;rozkaz králův byl ke&nbsp;mně poslán nějaký člověk doprovázený pleskačem. Přinesl si&nbsp;pero, inkoust a&nbsp;papír a&nbsp;tři nebo čtyři knihy a&nbsp;naznačoval mi&nbsp;posunky, že&nbsp;je&nbsp;poslán, aby mě&nbsp;naučil jejich řeči. Seděli jsme spolu čtyři hodiny a&nbsp;za&nbsp;tu&nbsp;dobu jsem si&nbsp;zapsal do&nbsp;sloupců velké množství slov a&nbsp;naproti nim překlad. Přiučil jsem se&nbsp;též jakžtakž několika krátkým větám. Učitel kázal totiž jednomu mému sluhovi, aby něco podal, obrátil se, uklonil, usedl, chodil a&nbsp;podobně. Potom jsem si&nbsp;vždycky větu zapsal. Ukazoval mi&nbsp;též v&nbsp;jedné své knize obrazy slunce, měsíce a&nbsp;hvězd, zvířetník, obratníky a&nbsp;polární kruhy a&nbsp;k&nbsp;tomu jména mnoha oběžnic a&nbsp;stálic. Pojmenoval a&nbsp;popsal mi&nbsp;všechny hudební nástroje a&nbsp;obvyklá pravidla umění hráti na&nbsp;ně. Když ode mne odešel, seřadil jsem si&nbsp;všechna slůvka i&nbsp;s&nbsp;vysvětlivkami podle abecedy. A&nbsp;tak jsem se&nbsp;s&nbsp;pomocí velmi spolehlivé paměti za&nbsp;několik dní trochu obeznámil s&nbsp;jejich řečí.</span></p>
        <p class="chunk" data-nb-ref-number="8" data-nb-words="21" data-nb-chars="136"><span class="idea" data-nb-ref-number="8" id="idea8" data-nb-words="21" data-nb-chars="136">Slovo, které překládám Létací neboli Vznášející se&nbsp;ostrov, zní v&nbsp;originále Laputa. Nikdy jsem se&nbsp;nedopátral, z&nbsp;čeho se&nbsp;vlastně odvozuje.</span></p>
        <p class="chunk" data-nb-ref-number="9" data-nb-words="24" data-nb-chars="133"><span class="idea" data-nb-ref-number="9" id="idea9" data-nb-words="24" data-nb-chars="133">Když si&nbsp;povšimli ti, jimž mě&nbsp;král svěřil, jak jsem špatně oděn, vzkázali pro krejčího, aby mi&nbsp;přišel nazítří ráno vzít míru na&nbsp;oblek.</span></p>
        <p class="chunk" data-nb-ref-number="10" data-nb-words="77" data-nb-chars="445"><span class="idea" data-nb-ref-number="10" id="idea10" data-nb-words="77" data-nb-chars="445">Ten řemeslník si&nbsp;počínal při svém úkolu jinak než příslušníci jeho cechu v&nbsp;Evropě. Změřil mi&nbsp;nejprve kvadrantem výšku, potom zjistil pravítkem a&nbsp;kružítkem rozměry a&nbsp;obrysy celého mého těla, všechno si&nbsp;to&nbsp;sepsal na&nbsp;papír a&nbsp;za&nbsp;šest dní mi&nbsp;přinesl šaty. Byly ušity velmi špatně a&nbsp;naprosto mi&nbsp;nepadly, poněvadž se&nbsp;při výpočtech spletl v&nbsp;číslici. Uklidnil jsem se, když jsem viděl, že&nbsp;se&nbsp;takové nehody přiházejí často a&nbsp;lidé si&nbsp;z&nbsp;nich mnoho nedělají.</span></p>
        <p class="chunk" data-nb-ref-number="11" data-nb-words="167" data-nb-chars="975"><span class="idea" data-nb-ref-number="11" id="idea11" data-nb-words="167" data-nb-chars="975">Za&nbsp;té&nbsp;odloučenosti, když jsem byl bez šatů, a&nbsp;ještě k&nbsp;tomu několik dní stonal, rozmnožil jsem si&nbsp;hodně slovník. Jakmile jsem pak přišel ke&nbsp;dvoru, rozuměl jsem už&nbsp;lecčemu, co&nbsp;mluvil král, a&nbsp;mohl jsem mu&nbsp;jakžtakž odpovídat. Jeho Veličenstvo nařídilo, aby se&nbsp;ostrov pošinul na&nbsp;severovýchod a&nbsp;potom na&nbsp;východ kolmo nad Lagado, hlavní město celého království dole na&nbsp;pevné zemi. Lagado bylo vzdáleno asi devadesát mořských mil, cesta nám trvala půlpáta dne. Necítil jsem ani dost málo, jak se&nbsp;ostrov šine vzduchem vpřed. Nazítří ráno asi o&nbsp;jedenácté hodině připravili si&nbsp;král i&nbsp;jeho družina velmožů, dvořanů a&nbsp;hodnostářů všechny své hudební nástroje a&nbsp;hráli na&nbsp;ně&nbsp;bez ustání celé tři hodiny, takže jsem z&nbsp;toho lomozu div neohluchl. Nemohl jsem uhodnout, co&nbsp;to&nbsp;znamená, až&nbsp;mě&nbsp;poučil můj učitel. Řekl mi, že&nbsp;lidé na&nbsp;jejich ostrově mají uši tak uzpůsobené, že&nbsp;slyší hudbu sfér, která se&nbsp;občas ozývá, a&nbsp;na&nbsp;dvoře se&nbsp;teď každý chystá koncertovat na&nbsp;tom nástroji, na&nbsp;němž nejvíce vyniká.</span></p>
        <p class="chunk" data-nb-ref-number="12" data-nb-words="65" data-nb-chars="423"><span class="idea" data-nb-ref-number="12" id="idea12" data-nb-words="65" data-nb-chars="423">Po&nbsp;cestě k&nbsp;hlavnímu městu Lagadu dalo Jeho Veličenstvo zastavit s&nbsp;ostrovem nad několika městy a&nbsp;vesnicemi, aby z&nbsp;nich přijalo petice svých poddaných. Proto spustili několik motouzů, na&nbsp;konci trochu zatížených. Na&nbsp;tyto motouzy navlékli obyvatelé své petice, které pak stoupaly rovnou vzhůru jako papírky, jaké navlékají kluci na&nbsp;provázek draka. Občas jsme dostali zdola víno a&nbsp;potraviny. Ty&nbsp;se&nbsp;vytahovaly nahoru po&nbsp;kladkách.</span></p>
        <p class="chunk" data-nb-ref-number="13" data-nb-words="85" data-nb-chars="578"><span class="idea" data-nb-ref-number="13" id="idea13" data-nb-words="85" data-nb-chars="578">Má&nbsp;znalost počtářství mi&nbsp;velmi napomáhala osvojit si&nbsp;jejich úsloví, která byla v&nbsp;těsném vztahu jak k&nbsp;počtům, tak k&nbsp;hudbě. Ani v&nbsp;hudbě jsem nebyl nezběhlý. Jejich představy se&nbsp;ustavičně obírají čarami a&nbsp;číslicemi. Chtějí-li například velebiti krásu ženy nebo nějakého jiného tvora, opíší ji&nbsp;kosočtverci, kruhy, rovnoběžníky, elipsami a&nbsp;jinými geometrickými výrazy, nebo také slovy odvozenými z&nbsp;hudby, jež zde netřeba opakovat. Všiml jsem si&nbsp;v&nbsp;královské kuchyni roztodivných matematických i&nbsp;hudebních přístrojů, podle jejichž tvaru krájeli jídla podávaná na&nbsp;stůl Jeho Veličenstvu.</span></p>
        <p class="chunk" data-nb-ref-number="14" data-nb-words="138" data-nb-chars="868"><span class="idea" data-nb-ref-number="14" id="idea14" data-nb-words="138" data-nb-chars="868">Jejich domy jsou vystavěny velmi špatně, zdi se&nbsp;naklánějí a&nbsp;v&nbsp;žádné místnosti není jediného pravého úhlu. Ta&nbsp;vada pochází z&nbsp;toho, že&nbsp;zanedbávají praktickou geometrii, která je&nbsp;jim příliš hrubá a&nbsp;sprostá. Návody, které dávají svým řemeslníkům, jsou pro jejich rozum příliš složité a&nbsp;to&nbsp;vede k&nbsp;ustavičným omylům. Na&nbsp;papíře se&nbsp;dovedou dosti zručně ohánět pravítkem, tužkou a&nbsp;kružítkem. Ale v&nbsp;obyčejném životním jednání a&nbsp;počínání jsem neviděl lidi neohrabanější, nemotornější, neobratnější, nehybnější a&nbsp;zmatenější, když měli pochopit něco, co&nbsp;se&nbsp;netýkalo počtářství a&nbsp;hudby. Nedovedou rozumně uvažovat a&nbsp;náruživě rádi se&nbsp;přou, leč by&nbsp;snad měli pravdu, ale to&nbsp;se&nbsp;jim stává velmi zřídka. O&nbsp;obraznosti, představivosti a&nbsp;vynalézavosti není u&nbsp;nich ani potuchy, a&nbsp;jejich řeč nemá pro ty&nbsp;pojmy ani označení. Všechno jejich myšlení a&nbsp;rozum se&nbsp;omezují jen na&nbsp;obojí zmíněnou vědu.</span></p>
        <p class="chunk" data-nb-ref-number="15" data-nb-words="154" data-nb-chars="938"><span class="idea" data-nb-ref-number="15" id="idea15" data-nb-words="154" data-nb-chars="938">Většina z&nbsp;nich, zejména ti, kdož se&nbsp;obírají hvězdářstvím, dají mnoho na&nbsp;hádání osudů z&nbsp;hvězd, třebaže se&nbsp;stydí veřejně se&nbsp;k&nbsp;tomu přiznat. Ale obzvláště divná a&nbsp;naprosto nepochopitelná mi&nbsp;byla jejich mocná záliba v&nbsp;novotaření a&nbsp;v&nbsp;politice, jejich ustavičné rozebírání politické situace, pronášení úsudků o&nbsp;věcech státnických a&nbsp;vášnivé spory o&nbsp;každý coul protivného mínění. Postřehl jsem ovšem touž zálibu i&nbsp;u&nbsp;většiny matematiků, které jsem poznal v&nbsp;Evropě, třebaže jsem nikdy nepřišel na&nbsp;nejmenší podobnost mezi těmito dvěma obory. Snad se&nbsp;ti&nbsp;lidé domnívají, že&nbsp;když má&nbsp;i&nbsp;nejmenší kruh stejně tolik stupňů jako největší, tedy ani řízení a&nbsp;spravování světa nevyžaduje více schopností, než je&nbsp;jich třeba na&nbsp;otáčení a&nbsp;ovládání globusu. Spíše mám za&nbsp;to, že&nbsp;tato vlastnost pramení z&nbsp;velmi všedního sklonu naší křehké přirozenosti plést se&nbsp;všetečně zrovna do&nbsp;toho, co&nbsp;se&nbsp;nás vůbec netýká a&nbsp;k&nbsp;čemu se&nbsp;ať&nbsp;už&nbsp;vzděláním, nebo povahou vůbec nehodíme.</span></p>
        <p class="chunk" data-nb-ref-number="16" data-nb-words="190" data-nb-chars="1176"><span class="idea" data-nb-ref-number="16" id="idea16" data-nb-words="190" data-nb-chars="1176">Ty&nbsp;lidi sužují ustavičné starosti, takže nemají ani chvilku duševního klidu. Jejich nepokoj vzniká z&nbsp;příčin, které se&nbsp;ostatních smrtelníků pramálo dotýkají. Napadají je&nbsp;obavy před rozmanitými změnami, které tuší u&nbsp;nebeských těles. Tak například Země bude prý časem strávena nebo pohlcena Sluncem, které se&nbsp;k&nbsp;ní&nbsp;ustavičně přibližuje. Slunce prý se&nbsp;znenáhla potáhne vlastními výpary a&nbsp;nebude už&nbsp;dávat světu světlo. Země prý jen taktak že&nbsp;se&nbsp;neotřela o&nbsp;chvost poslední vlasatice, která by&nbsp;ji&nbsp;jistojistě spálila na&nbsp;popel. A&nbsp;příští vlasatice, která se&nbsp;podle jejich výpočtů objeví za&nbsp;jedenatřicet let, prý nás zničí. Neboť přiblíží-li se&nbsp;ve&nbsp;svém přísluní poněkud k&nbsp;Slunci (jak se&nbsp;podle svých výpočtů právem obávají), zahřeje se&nbsp;tisíckrát silněji než železo rozpálené do&nbsp;rudého žáru. A&nbsp;až&nbsp;se&nbsp;vzdálí od&nbsp;Slunce, bude mít sálavý chvost, dlouhý milion a&nbsp;čtrnáct mil. Projde-li jím Země ve&nbsp;vzdálenosti sto tisíc mil od&nbsp;jádra neboli vlastního tělesa vlasatice, při průchodu se&nbsp;vznítí a&nbsp;spálí na&nbsp;popel. Slunce, které denně vyzařuje paprsky a&nbsp;nenapájí se&nbsp;z&nbsp;žádného zdroje, se&nbsp;prý nakonec spotřebuje a&nbsp;vyčerpá a&nbsp;to&nbsp;bude nutně provázeno zkázou Země a&nbsp;všech oběžnic, které od&nbsp;něho berou světlo.</span></p>
        <p class="chunk" data-nb-ref-number="17" data-nb-words="83" data-nb-chars="504"><span class="idea" data-nb-ref-number="17" id="idea17" data-nb-words="83" data-nb-chars="504">Obavy před těmito a&nbsp;podobnými hrozivými nebezpečími je&nbsp;bez ustání tak znepokojují, že&nbsp;nemohou klidně spát ani se&nbsp;oddávat prostým radostem a&nbsp;zábavám životním. Když potkají ráno známého, nejprve se&nbsp;táží, jak se&nbsp;vede Slunci, jak vypadalo při západu a&nbsp;při východu a&nbsp;je-li nějaká naděje, že&nbsp;uniknou nárazu blížící se&nbsp;vlasatice. Do&nbsp;takového hovoru se&nbsp;pouštějí se&nbsp;stejnou chutí jako malí chlapci. Ti&nbsp;také s&nbsp;rozkoší poslouchají strašidelné příběhy o&nbsp;skřítcích a&nbsp;šotcích, přímo je&nbsp;hltají a&nbsp;potom se&nbsp;bojí jít spát.</span></p>
        <p class="chunk" data-nb-ref-number="18" data-nb-words="71" data-nb-chars="431"><span class="idea" data-nb-ref-number="18" id="idea18" data-nb-words="71" data-nb-chars="431">Za&nbsp;nějaký měsíc jsem učinil slušný pokrok v&nbsp;jejich řeči a&nbsp;mohl králi odpovídat na&nbsp;většinu otázek, když jsem měl čest být u&nbsp;něho při audienci. Jeho Veličenstvo nebylo vůbec zvědavo na&nbsp;zákony, státní zřízení, dějiny, náboženství a&nbsp;mravy oněch zemí, v&nbsp;nichž jsem už&nbsp;byl. Spokojilo se&nbsp;jen otázkami po&nbsp;stavu matematiky. Zprávu, kterou jsem mu&nbsp;podal, vyslechlo velmi pohrdlivě a&nbsp;lhostejně, ačkoliv je&nbsp;pleskač z&nbsp;obou stran často burcoval.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./gulliverovy_cesty_028.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>