<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA 3">
    <meta name="apple-mobile-web-app-capable" content="yes">
    <title>KAPITOLA 3 • Gulliverovy cesty</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./gulliverovy_cesty_027.html">
    <link rel="next" href="./gulliverovy_cesty_029.html">
    <meta name="nb-order" content="24">
    <link rel="self" href="gulliverovy_cesty_028.html">
    <meta name="nb-identifier" content="swift-gulliverovy-cesty-97ec393">
    <meta name="nb-role" content="chapter">
  </head>
  <body data-nb-words="1780" data-nb-chars="11012" class="nb-role-chapter nb-custom-style">
    <nav role="doc-toc">
      <ul>
        <li><a href="gulliverovy_cesty_005.html">Vydavatel čtenáři</a></li>
      </ul>
      <ul>
        <li><a href="gulliverovy_cesty_006.html">Dopis kapitána Gullivera&nbsp;příbuznému Sympsonovi</a></li>
      </ul>
      <ul>
        <li><a href="gulliverovy_cesty_007.html">Díl I
            CESTA&nbsp;DO LILIPUTU</a>
          <ul class="plain">
            <li><a href="gulliverovy_cesty_008.html">KAPITOLA 1</a></li>
            <li><a href="gulliverovy_cesty_009.html">KAPITOLA 2</a></li>
            <li><a href="gulliverovy_cesty_010.html">KAPITOLA 3</a></li>
            <li><a href="gulliverovy_cesty_011.html">KAPITOLA 4</a></li>
            <li><a href="gulliverovy_cesty_012.html">KAPITOLA 5</a></li>
            <li><a href="gulliverovy_cesty_013.html">KAPITOLA 6</a></li>
            <li><a href="gulliverovy_cesty_014.html">KAPITOLA 7</a></li>
            <li><a href="gulliverovy_cesty_015.html">KAPITOLA 8</a></li>
          </ul>
        </li>
      </ul>
      <ul>
        <li><a href="gulliverovy_cesty_016.html">Díl II
            CESTA&nbsp;DO BROBDINGNAGU</a>
          <ul class="plain">
            <li><a href="gulliverovy_cesty_017.html">KAPITOLA 1</a></li>
            <li><a href="gulliverovy_cesty_018.html">KAPITOLA 2</a></li>
            <li><a href="gulliverovy_cesty_019.html">KAPITOLA 3</a></li>
            <li><a href="gulliverovy_cesty_020.html">KAPITOLA 4</a></li>
            <li><a href="gulliverovy_cesty_021.html">KAPITOLA 5</a></li>
            <li><a href="gulliverovy_cesty_022.html">KAPITOLA 6</a></li>
            <li><a href="gulliverovy_cesty_023.html">KAPITOLA 7</a></li>
            <li><a href="gulliverovy_cesty_024.html">KAPITOLA 8</a></li>
          </ul>
        </li>
      </ul>
      <ul>
        <li><a href="gulliverovy_cesty_025.html">Díl III
            CESTA DO LAPUTY, BALNIBARBI, LUGGNAGGU, GLUBBDUBDRIBU&nbsp;A DO JAPONSKA</a>
          <ul class="plain">
            <li><a href="gulliverovy_cesty_026.html">KAPITOLA 1</a></li>
            <li><a href="gulliverovy_cesty_027.html">KAPITOLA 2</a></li>
            <li><a href="gulliverovy_cesty_028.html">KAPITOLA 3</a></li>
            <li><a href="gulliverovy_cesty_029.html">KAPITOLA 4</a></li>
            <li><a href="gulliverovy_cesty_030.html">KAPITOLA 5</a></li>
            <li><a href="gulliverovy_cesty_031.html">KAPITOLA 6</a></li>
            <li><a href="gulliverovy_cesty_032.html">KAPITOLA 7</a></li>
            <li><a href="gulliverovy_cesty_033.html">KAPITOLA 8</a></li>
            <li><a href="gulliverovy_cesty_034.html">KAPITOLA 9</a></li>
            <li><a href="gulliverovy_cesty_035.html">KAPITOLA 10</a></li>
            <li><a href="gulliverovy_cesty_036.html">KAPITOLA 11</a></li>
          </ul>
        </li>
      </ul>
      <ul>
        <li><a href="gulliverovy_cesty_037.html">Díl IV
            CESTA DO ZEMĚ&nbsp;HVAJNINIMŮ</a>
          <ul class="plain">
            <li><a href="gulliverovy_cesty_038.html">KAPITOLA 1</a></li>
            <li><a href="gulliverovy_cesty_039.html">KAPITOLA 2</a></li>
            <li><a href="gulliverovy_cesty_040.html">KAPITOLA 3</a></li>
            <li><a href="gulliverovy_cesty_041.html">KAPITOLA 4</a></li>
            <li><a href="gulliverovy_cesty_042.html">KAPITOLA 5</a></li>
            <li><a href="gulliverovy_cesty_043.html">KAPITOLA 6</a></li>
            <li><a href="gulliverovy_cesty_044.html">KAPITOLA 7</a></li>
            <li><a href="gulliverovy_cesty_045.html">KAPITOLA 8</a></li>
            <li><a href="gulliverovy_cesty_046.html">KAPITOLA 9</a></li>
            <li><a href="gulliverovy_cesty_047.html">KAPITOLA 10</a></li>
            <li><a href="gulliverovy_cesty_048.html">KAPITOLA 11</a></li>
            <li><a href="gulliverovy_cesty_049.html">KAPITOLA 12</a></li>
          </ul>
        </li>
      </ul>
      <ul>
        <li><a href="gulliverovy_cesty_050.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./gulliverovy_cesty_027.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">KAPITOLA 3</span></h1>
        <p class="chunk" data-nb-ref-number="2" data-nb-words="14" data-nb-chars="108"><span class="idea" data-nb-ref-number="2" id="idea2" data-nb-words="14" data-nb-chars="108"><strong>Zjev řešený novější filozofií a&nbsp;hvězdářstvím. Velké hvězdářské pokroky Lapuťanů. Jak potlačuje král vzpoury.</strong></span></p>
        <p class="chunk" data-nb-ref-number="3" data-nb-words="46" data-nb-chars="292"><span class="idea" data-nb-ref-number="3" id="idea3" data-nb-words="46" data-nb-chars="292">Požádal jsem panovníka o&nbsp;dovolení, abych směl zhlédnout pamětihodnosti ostrova. On&nbsp;mi&nbsp;je&nbsp;ráčil milostivě udělit a&nbsp;hned kázal mému učiteli, aby mě&nbsp;doprovázel. Zejména jsem se&nbsp;chtěl dovědět, jakým umělým nebo přírodním příčinám děkuje ostrov za&nbsp;svůj pohyb. O&nbsp;tom teď podám čtenáři učený výklad.</span></p>
        <p class="chunk" data-nb-ref-number="4" data-nb-words="181" data-nb-chars="1040"><span class="idea" data-nb-ref-number="4" id="idea4" data-nb-words="181" data-nb-chars="1040">Létací či&nbsp;Vznášející se&nbsp;ostrov je&nbsp;přesně okrouhlý, v&nbsp;průměru měří 7837 yardů neboli asi půlpáté míle, a&nbsp;má&nbsp;tedy deset tisíc jiter plochy. Je&nbsp;tlustý tři sta yardů. Dno neboli dolní plochu, jak se&nbsp;jeví divákům zespodu, tvoří jediná rovná a&nbsp;pravidelná diamantová deska, která sahá nahoře do&nbsp;výšky dvou set yardů. Nad ní&nbsp;leží v&nbsp;obvyklém pořadí rozmanité nerosty a&nbsp;nad nimi je&nbsp;vrstva žírné prsti, hluboká deset až&nbsp;dvanáct stop. Horní plocha se&nbsp;svažuje od&nbsp;obvodu ke&nbsp;středu, a&nbsp;tím přirozeně všechna rosa a&nbsp;pršky, které padají na&nbsp;ostrov, stékají potůčky do&nbsp;prostředka a&nbsp;tam se&nbsp;vlévají do&nbsp;čtyř velkých nádrží. Nádrže měří na&nbsp;obvodu asi půl míle a&nbsp;jsou vzdáleny od&nbsp;středu dvě stě yardů. Voda z&nbsp;těchto nádrží se&nbsp;ve&nbsp;dne na&nbsp;slunci ustavičně vypařuje, takže nikdy nepřetekou. Vladař má&nbsp;ostatně moc zdvihnout ostrov nad sféru mračen a&nbsp;par, a&nbsp;tak může, kdykoliv se&nbsp;mu&nbsp;zachce, zabránit tomu, aby nepadala rosa a&nbsp;pršky. Podle svorného úsudku přírodopisců nemohou totiž mračna vystoupit výše než dvě míle; aspoň v&nbsp;té&nbsp;zemi, pokud je&nbsp;známo, nikdy se&nbsp;to&nbsp;nestalo.</span></p>
        <p class="chunk" data-nb-ref-number="5" data-nb-words="204" data-nb-chars="1293"><span class="idea" data-nb-ref-number="5" id="idea5" data-nb-words="204" data-nb-chars="1293">Ve&nbsp;středu ostrova je&nbsp;propast, která má&nbsp;v&nbsp;průměru asi padesát yardů. Z&nbsp;ní&nbsp;sestupují hvězdáři do&nbsp;velké kupole, která se&nbsp;podle nich nazývá Flandona Gagnole, to&nbsp;jest Hvězdářská jeskyně, a&nbsp;je&nbsp;položena v&nbsp;hloubce sto yardů pod horním povrchem diamantovým. V&nbsp;této jeskyni hoří ustavičně dvacet lamp, které odrazem diamantů vrhají na&nbsp;všechny strany silné světlo. Je&nbsp;tam naskládáno mnoho rozmanitých sextantů, kvadrantů, teleskopů, astrolábů a&nbsp;jiných hvězdářských přístrojů. Avšak největší pozoruhodností, na&nbsp;níž visí osud ostrova, je&nbsp;magnetovec obrovských rozměrů, který se&nbsp;tvarem podobá tkalcovskému člunku. Má&nbsp;délku šest yardů a&nbsp;v&nbsp;nejtlustší části jistě aspoň přes tři yardy. Tento magnet je&nbsp;podepřen velmi silnou diamantovou osou procházející středem, kolem níž se&nbsp;otáčí, a&nbsp;je&nbsp;tak dokonale vyvážen, že&nbsp;touto osou může otáčet i&nbsp;nejslabší ruka. Je&nbsp;zasazen do&nbsp;dutého diamantového válce, který je&nbsp;vysoký čtyři stopy a&nbsp;stejně tlustý a&nbsp;v&nbsp;průměru měří dvanáct yardů. Leží vodorovně a&nbsp;spočívá na&nbsp;osmi diamantových nohách vysokých šest yardů. Uprostřed dutiny je&nbsp;žlábek hluboký dvanáct palců, do&nbsp;něho jsou zasazeny konce osy a&nbsp;v&nbsp;nich se&nbsp;podle potřeby otáčí. Kámen nelze žádnou mocí vyšinouti z&nbsp;místa, poněvadž válec i&nbsp;s&nbsp;nohami tvoří jediný souvislý celek s&nbsp;diamantovou hmotou, z&nbsp;níž se&nbsp;skládá spodek ostrova.</span></p>
        <p class="chunk" data-nb-ref-number="6" data-nb-words="87" data-nb-chars="538"><span class="idea" data-nb-ref-number="6" id="idea6" data-nb-words="87" data-nb-chars="538">S&nbsp;pomocí magnetovce se&nbsp;ostrov zdvíhá a&nbsp;snižuje a&nbsp;pohybuje z&nbsp;místa na&nbsp;místo. Na&nbsp;jedné straně je&nbsp;totiž kámen nadán přitažlivou a&nbsp;na&nbsp;druhé straně odpudivou silou vzhledem k&nbsp;té&nbsp;části země, nad níž panovník vládne. Když se&nbsp;postaví magnet kolmo přitažlivým koncem k&nbsp;zemi, ostrov klesá. Když však ukazuje odpudivý hrot dolů, stoupá ostrov přímo vzhůru. Když je&nbsp;kámen šikmo, pohybuje se&nbsp;ostrov také šikmo. Síly působí totiž v&nbsp;tom magnetu vždycky rovnoběžným směrem. Tímto šikmým pohybem se&nbsp;ostrov dostává do&nbsp;různých končin panovníkova mocnářství.</span></p>
        <p class="chunk" data-nb-ref-number="7" data-nb-words="91" data-nb-chars="551"><span class="idea" data-nb-ref-number="7" id="idea7" data-nb-words="91" data-nb-chars="551">Je&nbsp;třeba poznamenat, že&nbsp;se&nbsp;ten ostrov nemůže pohybovat za&nbsp;hranice dolního mocnářství ani nemůže vystoupit výše než čtyři míle. Hvězdáři, kteří o&nbsp;tom kameni napsali obsáhlá vědecká díla, mají pro to&nbsp;tento výklad: Magnetická síla prý nesahá dále než čtyři míle a&nbsp;nerost, který působí na&nbsp;ten kámen v&nbsp;útrobách země a&nbsp;v&nbsp;moři až&nbsp;na&nbsp;šest mořských mil od&nbsp;pobřeží, není rozptýlen po&nbsp;celé zeměkouli, nýbrž omezuje se&nbsp;jen na&nbsp;královu říši. A&nbsp;tak to&nbsp;příznivé povznesené postavení umožnilo panovníkovi podrobit si&nbsp;všechnu zemi ležící v&nbsp;obvodu přitažlivosti magnetu.</span></p>
        <p class="chunk" data-nb-ref-number="8" data-nb-words="30" data-nb-chars="176"><span class="idea" data-nb-ref-number="8" id="idea8" data-nb-words="30" data-nb-chars="176">Když se&nbsp;postaví kámen vodorovně, ostrov se&nbsp;zastaví. V&nbsp;tom případě jsou oba konce stejně vzdáleny od&nbsp;země, jeden tlačí dolů, druhý táhne nahoru, a&nbsp;tak nemůže nastat žádný pohyb.</span></p>
        <p class="chunk" data-nb-ref-number="9" data-nb-words="145" data-nb-chars="961"><span class="idea" data-nb-ref-number="9" id="idea9" data-nb-words="145" data-nb-chars="961">O&nbsp;magnetovec pečují hvězdáři, kteří jej pokaždé nařizují podle králova rozkazu. Téměř po&nbsp;celý život pozorují nebeská tělesa, a&nbsp;to&nbsp;dalekohledy, jejichž jakost daleko převyšuje naše. Jejich největší teleskopy neměří sice přes tři stopy, zvětšují však mnohem více než naše stostopové a&nbsp;ukazují hvězdy jasněji. Ta&nbsp;výhoda jim umožnila učinit objevy mnohem rozsáhlejší, než se&nbsp;podařilo našim evropským hvězdářům. Sestavili už&nbsp;seznam deseti tisíc stálic, zatímco v&nbsp;našich největších seznamech je&nbsp;jich toliko třetina toho počtu. Objevili též dvojici menších hvězd neboli satelitů obíhajících kolem Marsu, z&nbsp;nichž vnitřní je&nbsp;vzdálen od&nbsp;středu hlavní oběžnice právě tři její průměry a&nbsp;vnější pět. První se&nbsp;otočí dokola za&nbsp;deset, druhý za&nbsp;jedenadvacet a&nbsp;půl hodiny, takže čtverce doby jejich oběhu jsou téměř v&nbsp;témž poměru jako trojmocniny jejich vzdálenosti od&nbsp;středu Marsu. To&nbsp;zřejmě dokazuje, že&nbsp;se&nbsp;řídí týmž gravitačním zákonem, jemuž podléhají ostatní tělesa nebeská.</span></p>
        <p class="chunk" data-nb-ref-number="10" data-nb-words="47" data-nb-chars="297"><span class="idea" data-nb-ref-number="10" id="idea10" data-nb-words="47" data-nb-chars="297">Objevili už&nbsp;třiadevadesát různých vlasatic a&nbsp;stanovili velmi přesně dobu jejich oběhu. Je-li to&nbsp;pravda (jak s&nbsp;velkou jistotou tvrdí), jest si&nbsp;přáti, aby se&nbsp;jejich objevy staly veřejně známými a&nbsp;tak se&nbsp;teorie vlasatic, která je&nbsp;dosud velmi nedokonalá a&nbsp;kusá, zdokonalila jako jiné hvězdářské obory.</span></p>
        <p class="chunk" data-nb-ref-number="11" data-nb-words="39" data-nb-chars="244"><span class="idea" data-nb-ref-number="11" id="idea11" data-nb-words="39" data-nb-chars="244">Král by&nbsp;byl nejneomezenějším panovníkem ve&nbsp;vesmíru, jen kdyby přiměl ministry, aby drželi s&nbsp;ním. Ale poněvadž mají ministři svá panství dole na&nbsp;pevnině a&nbsp;pamatují na&nbsp;to, že&nbsp;úřad milce je&nbsp;nejistý chlebíček, nikdy nepřipustí zotročení své vlasti.</span></p>
        <p class="chunk" data-nb-ref-number="12" data-nb-words="160" data-nb-chars="974"><span class="idea" data-nb-ref-number="12" id="idea12" data-nb-words="160" data-nb-chars="974">Když se&nbsp;nějaké město vzepře nebo vzbouří, propadne prudkým stranickým různicím anebo vypoví obvyklou daň, může je&nbsp;král přivést k&nbsp;poslušnosti dvojím způsobem. První, mírnější postup je&nbsp;ten, že&nbsp;nechá ostrov vznášet se&nbsp;nad městem a&nbsp;okolní krajinou, čímž je&nbsp;připraví o&nbsp;dobrodiní slunce a&nbsp;deště, a&nbsp;tak přivede na&nbsp;obyvatele nouzi a&nbsp;choroby. Když to&nbsp;za&nbsp;svůj zločin zaslouží, sypou se&nbsp;na&nbsp;ně&nbsp;shora balvany, proti nimž se&nbsp;neubrání jinak, než když zalezou do&nbsp;sklepů a&nbsp;slují, zatímco jim rozbíjejí střechy domů. Když však setrvají v&nbsp;odporu nebo si&nbsp;troufají zdvihnout povstání, přikročí král k&nbsp;poslednímu prostředku a&nbsp;spustí jim ostrov přímo na&nbsp;hlavu, což přivodí všeobecnou zkázu domů i&nbsp;lidí. K&nbsp;tomuto krajnímu prostředku se&nbsp;dává panovník dohnat jen zřídka, a&nbsp;vlastně k&nbsp;němu sahá nerad. Ani ministři si&nbsp;netroufají radit mu&nbsp;k&nbsp;tomu. Jednak by&nbsp;se&nbsp;vystavili záští lidu, jednak by&nbsp;sami utrpěli velkou škodu na&nbsp;svých panstvích, ležících vesměs dole, neboť ostrov je&nbsp;korunním statkem královým.</span></p>
        <p class="chunk" data-nb-ref-number="13" data-nb-words="194" data-nb-chars="1154"><span class="idea" data-nb-ref-number="13" id="idea13" data-nb-words="194" data-nb-chars="1154">Ale je&nbsp;ještě jeden závažný důvod, proč se&nbsp;králové té&nbsp;země odjakživa bránili sáhnout k&nbsp;takovéto strašlivé pokutě, nebylo-li přímo nezbytí. Kdyby byly ve&nbsp;městě, které má&nbsp;být zničeno, vysoké skály, jaké opravdu ve&nbsp;větších městech bývají (takové polohy se&nbsp;vybírají schválně předem, aby se&nbsp;zabránilo té&nbsp;katastrofě), anebo kdyby mělo hojně vysokých věží a&nbsp;kamenných sloupů, náhlý pád by&nbsp;třeba ohrozil spodek neboli dolní plochu ostrova. Ta&nbsp;se&nbsp;sice skládá, jak jsem pravil, z&nbsp;jediného kusu diamantu, silného dvě stě yardů, ale při silném nárazu by&nbsp;mohla lehce prasknout nebo puknout, když by&nbsp;se&nbsp;dostala dole příliš blízko k&nbsp;ohňům v&nbsp;domech, tak jako nám pukávají v&nbsp;komínech železné i&nbsp;kamenné stěny. Národ je&nbsp;o&nbsp;tom všem velmi dobře zpraven a&nbsp;ví, jak dlouho smí setrvávat v&nbsp;odporu, běží-li o&nbsp;jeho svobodu nebo majetek. A&nbsp;když je&nbsp;král nejvýš popuzen a&nbsp;nadobro odhodlán srovnat nějaké město se&nbsp;zemí, káže, aby ostrov klesal velmi zvolna, a&nbsp;tváří se&nbsp;přitom k&nbsp;svému národu shovívavě. Ve&nbsp;skutečnosti se&nbsp;však bojí, aby neroztříštil diamantové dno. Kdyby k&nbsp;tomu došlo, magnetovec by&nbsp;už&nbsp;ten ostrov podle názoru všech jejich filozofů neudržel a&nbsp;celá hmota by&nbsp;spadla na&nbsp;zem.</span></p>
        <p class="chunk" data-nb-ref-number="14" data-nb-words="130" data-nb-chars="824"><span class="idea" data-nb-ref-number="14" id="idea14" data-nb-words="130" data-nb-chars="824">Asi tři léta před mým příchodem, právě když cestoval král nad svou říší, udála se&nbsp;neobyčejná příhoda, která by&nbsp;se&nbsp;byla patrně stala mezníkem v&nbsp;osudech toho mocnářství, aspoň v&nbsp;jeho nynějším zřízení. Lindalino, druhé největší město království, bylo první, které král cestou navštívil. Za&nbsp;tři dni po&nbsp;jeho odchodu obyvatelé, kteří si&nbsp;často stěžovali na&nbsp;velké utiskování, zavřeli městské brány, zajali guvernéra a&nbsp;s&nbsp;neuvěřitelným kvapem a&nbsp;úsilím vztyčili na&nbsp;každém rohu města (které je&nbsp;přesně do&nbsp;čtverce) čtvero velkých věží stejné výšky jako pevná ostrá skála trčící právě uprostřed města. Na&nbsp;každou věž i&nbsp;skálu připevnili nahoře velký magnetovec. Pro ten případ, kdyby se&nbsp;jim plán nezdařil, sehnali ohromné zásoby nejhořlavějšího paliva a&nbsp;těšili se, že&nbsp;od&nbsp;něho pukne diamantové dno, kdyby jim snad selhala léčka s&nbsp;magnetovcem.</span></p>
        <p class="chunk" data-nb-ref-number="15" data-nb-words="125" data-nb-chars="764"><span class="idea" data-nb-ref-number="15" id="idea15" data-nb-words="125" data-nb-chars="764">Teprve za&nbsp;osm měsíců dostal král přesnou zprávu o&nbsp;tom, že&nbsp;se&nbsp;Lindaliňané vzbouřili. Ihned poručil, aby se&nbsp;ostrov vznesl nad město. Lid se&nbsp;tím nedal zviklat. Předtím se&nbsp;zásobil potravinami a&nbsp;středem města protéká naštěstí řeka. Král se&nbsp;vznášel několik dní nad nimi, aby je&nbsp;zbavil slunce a&nbsp;deště. Kázal spustit mnoho provázků, ale nikoho ani nenapadlo poslat vzhůru petici. Místo toho posílali smělé výzvy, žádosti o&nbsp;odčinění křivd, o&nbsp;velké výsady, o&nbsp;právo volit si&nbsp;svého guvernéra a&nbsp;ještě jiné takové přemrštěné požadavky. Jeho Veličenstvo pak naporučilo všem obyvatelům ostrova, aby házeli z&nbsp;dolní terasy do&nbsp;města balvany. Ale měšťané se&nbsp;proti té&nbsp;nehodě zabezpečili a&nbsp;uklidili se&nbsp;i&nbsp;s&nbsp;movitým majetkem do&nbsp;těch čtyř věží a&nbsp;jiných pevných budov a&nbsp;podzemních sklepení.</span></p>
        <p class="chunk" data-nb-ref-number="16" data-nb-words="206" data-nb-chars="1280"><span class="idea" data-nb-ref-number="16" id="idea16" data-nb-words="206" data-nb-chars="1280">Protože si&nbsp;král umínil pokořit ten vzpurný lid, kázal, aby ostrov pozvolna sestupoval až&nbsp;na&nbsp;čtyřicet yardů nad vrcholky věží a&nbsp;skály. To&nbsp;se&nbsp;též stalo. Ale úředníci zaměstnaní touto prací shledali, že&nbsp;sestup je&nbsp;mnohem rychlejší než obyčejně, a&nbsp;když otáčeli magnetovec, udrželi jej jen s&nbsp;velkou námahou v&nbsp;pevné poloze. I&nbsp;poznali, že&nbsp;je&nbsp;ostrov blízek pádu. Hned poslali králi zprávu o&nbsp;té&nbsp;úžasné příhodě a&nbsp;poprosili Jeho Veličenstvo o&nbsp;dovolení zdvihnout ostrov výše. Král svolil a&nbsp;pak byla svolána obecná rada a&nbsp;na&nbsp;ni&nbsp;obesláni úředníci obsluhující magnetovec. Jeden z&nbsp;nejstarších a&nbsp;nejzkušenějších mezi nimi dostal dovolení podniknout pokus. Vzal pevnou šňůru, dlouhou sto yardů, a&nbsp;když se&nbsp;ostrov povznesl nad městem nad přitažlivou sílu, kterou dříve cítili, přivázal na&nbsp;konec šňůry kus diamantu, v&nbsp;němž byl přimíšen železitý nerost téže povahy, jako je&nbsp;nerost, z&nbsp;něhož se&nbsp;skládá spodek neboli dolní plocha ostrova. Potom spouštěl šňůru z&nbsp;dolní terasy zvolna na&nbsp;vrcholek věží. Sotvaže klesl diamant o&nbsp;čtyři yardy, ucítil úředník, že&nbsp;je&nbsp;diamant tažen tak silně dolů, že&nbsp;jej stěží vytáhl zpátky. Potom spustil ještě několik kousků diamantu a&nbsp;pozoroval, že&nbsp;jsou všechny mocně přitahovány vrcholkem věže. Se&nbsp;stejným výsledkem provedl týž pokus ještě na&nbsp;ostatních třech věžích a&nbsp;na&nbsp;skále.</span></p>
        <p class="chunk" data-nb-ref-number="17" data-nb-words="22" data-nb-chars="151"><span class="idea" data-nb-ref-number="17" id="idea17" data-nb-words="22" data-nb-chars="151">Ta&nbsp;příhoda nadobro zmařila královo trestní opatření, a&nbsp;tak (abych se&nbsp;už&nbsp;nezdržoval dalšími podrobnostmi) mu&nbsp;nezbývalo než přistoupit na&nbsp;podmínky města.</span></p>
        <p class="chunk" data-nb-ref-number="18" data-nb-words="36" data-nb-chars="215"><span class="idea" data-nb-ref-number="18" id="idea18" data-nb-words="36" data-nb-chars="215">Jeden ministr mě&nbsp;ujišťoval, že&nbsp;kdyby se&nbsp;byl ostrov přiblížil tak blízko k&nbsp;městu, že&nbsp;by&nbsp;se&nbsp;už&nbsp;nebyl mohl pozdvihnout, měšťané byli odhodláni připevnit jej navždy, zabít krále i&nbsp;jeho služebnictvo a&nbsp;úplně změnit vládu.</span></p>
        <p class="chunk" data-nb-ref-number="19" data-nb-words="21" data-nb-chars="140"><span class="idea" data-nb-ref-number="19" id="idea19" data-nb-words="21" data-nb-chars="140">Podle základního zákona toho království nesmí král ani oba jeho nejstarší synové odejít z&nbsp;ostrova. Rovněž ne&nbsp;královna, dokud neodchová děti.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./gulliverovy_cesty_029.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>