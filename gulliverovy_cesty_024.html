<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA 8">
    <meta name="apple-mobile-web-app-capable" content="yes">
    <title>KAPITOLA 8</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./gulliverovy_cesty_023.html">
    <link rel="next" href="./gulliverovy_cesty_025.html">
    <meta name="nb-order" content="20">
    <link rel="self" href="gulliverovy_cesty_024.html">
    <meta name="nb-identifier" content="swift-gulliverovy-cesty-a25cccf">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3638" data-nb-chars="20976">
    <nav role="doc-toc">
      <li><a href="gulliverovy_cesty_005.html">Vydavatel čtenáři</a></li>
      <li><a href="gulliverovy_cesty_006.html">Dopis kapitána Gullivera&nbsp;příbuznému Sympsonovi</a></li>
      <li><a href="gulliverovy_cesty_007.html">Díl I
          CESTA&nbsp;DO LILIPUTU</a>
        <ul class="plain">
          <li><a href="gulliverovy_cesty_008.html">KAPITOLA 1</a></li>
          <li><a href="gulliverovy_cesty_009.html">KAPITOLA 2</a></li>
          <li><a href="gulliverovy_cesty_010.html">KAPITOLA 3</a></li>
          <li><a href="gulliverovy_cesty_011.html">KAPITOLA 4</a></li>
          <li><a href="gulliverovy_cesty_012.html">KAPITOLA 5</a></li>
          <li><a href="gulliverovy_cesty_013.html">KAPITOLA 6</a></li>
          <li><a href="gulliverovy_cesty_014.html">KAPITOLA 7</a></li>
          <li><a href="gulliverovy_cesty_015.html">KAPITOLA 8</a></li>
        </ul>
      </li>
      <li><a href="gulliverovy_cesty_016.html">Díl II
          CESTA&nbsp;DO BROBDINGNAGU</a>
        <ul class="plain">
          <li><a href="gulliverovy_cesty_017.html">KAPITOLA 1</a></li>
          <li><a href="gulliverovy_cesty_018.html">KAPITOLA 2</a></li>
          <li><a href="gulliverovy_cesty_019.html">KAPITOLA 3</a></li>
          <li><a href="gulliverovy_cesty_020.html">KAPITOLA 4</a></li>
          <li><a href="gulliverovy_cesty_021.html">KAPITOLA 5</a></li>
          <li><a href="gulliverovy_cesty_022.html">KAPITOLA 6</a></li>
          <li><a href="gulliverovy_cesty_023.html">KAPITOLA 7</a></li>
          <li><a href="gulliverovy_cesty_024.html">KAPITOLA 8</a></li>
        </ul>
      </li>
      <li><a href="gulliverovy_cesty_025.html">Díl III
          CESTA DO LAPUTY, BALNIBARBI, LUGGNAGGU, GLUBBDUBDRIBU&nbsp;A DO JAPONSKA</a>
        <ul class="plain">
          <li><a href="gulliverovy_cesty_026.html">KAPITOLA 1</a></li>
          <li><a href="gulliverovy_cesty_027.html">KAPITOLA 2</a></li>
          <li><a href="gulliverovy_cesty_028.html">KAPITOLA 3</a></li>
          <li><a href="gulliverovy_cesty_029.html">KAPITOLA 4</a></li>
          <li><a href="gulliverovy_cesty_030.html">KAPITOLA 5</a></li>
          <li><a href="gulliverovy_cesty_031.html">KAPITOLA 6</a></li>
          <li><a href="gulliverovy_cesty_032.html">KAPITOLA 7</a></li>
          <li><a href="gulliverovy_cesty_033.html">KAPITOLA 8</a></li>
          <li><a href="gulliverovy_cesty_034.html">KAPITOLA 9</a></li>
          <li><a href="gulliverovy_cesty_035.html">KAPITOLA 10</a></li>
          <li><a href="gulliverovy_cesty_036.html">KAPITOLA 11</a></li>
        </ul>
      </li>
      <li><a href="gulliverovy_cesty_037.html">Díl IV
          CESTA DO ZEMĚ&nbsp;HVAJNINIMŮ</a>
        <ul class="plain">
          <li><a href="gulliverovy_cesty_038.html">KAPITOLA 1</a></li>
          <li><a href="gulliverovy_cesty_039.html">KAPITOLA 2</a></li>
          <li><a href="gulliverovy_cesty_040.html">KAPITOLA 3</a></li>
          <li><a href="gulliverovy_cesty_041.html">KAPITOLA 4</a></li>
          <li><a href="gulliverovy_cesty_042.html">KAPITOLA 5</a></li>
          <li><a href="gulliverovy_cesty_043.html">KAPITOLA 6</a></li>
          <li><a href="gulliverovy_cesty_044.html">KAPITOLA 7</a></li>
          <li><a href="gulliverovy_cesty_045.html">KAPITOLA 8</a></li>
          <li><a href="gulliverovy_cesty_046.html">KAPITOLA 9</a></li>
          <li><a href="gulliverovy_cesty_047.html">KAPITOLA 10</a></li>
          <li><a href="gulliverovy_cesty_048.html">KAPITOLA 11</a></li>
          <li><a href="gulliverovy_cesty_049.html">KAPITOLA 12</a></li>
        </ul>
      </li>
      <li><a href="gulliverovy_cesty_050.html">Poznámky pod čarou</a></li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./gulliverovy_cesty_023.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">KAPITOLA 8</span></h1>
        <section>
          <p class="chunk" data-nb-ref-number="2" data-nb-words="23" data-nb-chars="128"><span class="idea" data-nb-ref-number="2" id="idea2" data-nb-words="23" data-nb-chars="128"><strong>Král s&nbsp;královnou táhnou na&nbsp;hranice. Spisovatel je&nbsp;doprovází. Podrobná zpráva o&nbsp;tom, jak se&nbsp;dostal z&nbsp;té&nbsp;země.&nbsp;Vrací se&nbsp;do&nbsp;Anglie.</strong></span></p>
          <p class="chunk" data-nb-ref-number="3" data-nb-words="68" data-nb-chars="376"><span class="idea" data-nb-ref-number="3" id="idea3" data-nb-words="68" data-nb-chars="376">Stále mi&nbsp;něco říkalo, že&nbsp;se&nbsp;jednou zase dostanu na&nbsp;svobodu, třebaže jsem nemohl uhádnout jak ani ukouti plán, který by&nbsp;se&nbsp;jen poněkud zdařil. Loď, na&nbsp;které jsem připlul, byla první známou lodí, která byla zahnána na&nbsp;dohled k&nbsp;tomu pobřeží. A&nbsp;král přísně rozkázal, aby každou loď, která by&nbsp;se&nbsp;objevila, vytáhli na&nbsp;břeh a&nbsp;dopravili ji&nbsp;i&nbsp;s&nbsp;posádkou a&nbsp;cestujícími na&nbsp;káře do&nbsp;města.</span></p>
          <p class="chunk" data-nb-ref-number="4" data-nb-words="88" data-nb-chars="523"><span class="idea" data-nb-ref-number="4" id="idea4" data-nb-words="88" data-nb-chars="523">Se&nbsp;mnou zacházeli vlídně. Byl jsem miláčkem velkého krále a&nbsp;královny a&nbsp;potěšením pro celý dvůr, jenže za&nbsp;podmínek nesrovnávajících se&nbsp;s&nbsp;lidskou důstojností. Nemohl a&nbsp;nemohl jsem zapomenout na&nbsp;ony rodinné zástavy, které jsem opustil. Chtěl jsem být mezi lidmi, s&nbsp;nimiž bych mohl hovořit jako rovný s&nbsp;rovným, a&nbsp;procházet se&nbsp;po&nbsp;ulicích a&nbsp;po&nbsp;polích bez obav, že&nbsp;budu zašlápnut jako žába nebo štěně. Ale vysvobození mi&nbsp;nadešlo dříve, než jsem se&nbsp;nadál, a&nbsp;to&nbsp;způsobem dosti neobyčejným. Vyložím poctivě ten příběh i&nbsp;s&nbsp;okolnostmi.</span></p>
          <p class="chunk" data-nb-ref-number="5" data-nb-words="125" data-nb-chars="733"><span class="idea" data-nb-ref-number="5" id="idea5" data-nb-words="125" data-nb-chars="733">Byl jsem v&nbsp;té&nbsp;zemi už&nbsp;dvě léta. Začátkem třetího roku doprovázel jsem spolu s&nbsp;Glumdalklič krále a&nbsp;královnu na&nbsp;pochodu k&nbsp;jižnímu pobřeží království. Nesli mě&nbsp;jako obyčejně v&nbsp;mé&nbsp;cestovní skřínce. Jak jsem už&nbsp;vylíčil, byl to&nbsp;velmi pohodlný pokojík, široký dvanáct stop. Přikázal jsem, aby mi&nbsp;do&nbsp;čtyř horních rohů připevnili na&nbsp;hedvábných provazech visuté lůžko, aby se&nbsp;tím zmírnily nárazy, když mě&nbsp;někdy sluha na&nbsp;mou žádost vezl před sebou na&nbsp;koni. Často jsem po&nbsp;cestě na&nbsp;tom visutém lůžku usnul. Truhláři jsem kázal, aby mi&nbsp;vyřízl ve&nbsp;stropě skřínky právě uprostřed nad lůžkem otvor asi na&nbsp;čtvereční stopu, abych měl za&nbsp;vedra ve&nbsp;spánku čerstvý vzduch. Ten otvor jsem podle libosti zavíral prkénkem, které se&nbsp;posouvalo sem tam ve&nbsp;žlábku.</span></p>
          <p class="chunk" data-nb-ref-number="6" data-nb-words="62" data-nb-chars="375"><span class="idea" data-nb-ref-number="6" id="idea6" data-nb-words="62" data-nb-chars="375">Když jsme dojeli k&nbsp;cíli, král uznal za&nbsp;vhodné pobýt několik dní v&nbsp;paláci, který má&nbsp;poblíže města Flanflasniku, ležícího osmnáct mil od&nbsp;moře. Glumdalklič i&nbsp;já&nbsp;jsme byli velmi unaveni. Trochu jsem se&nbsp;nachladil, ale ona se&nbsp;chudinka tak roznemohla, že&nbsp;nevycházela z&nbsp;pokoje. Toužil jsem uvidět oceán, který bude jistě jediným dějištěm mého útěku, kdyby k&nbsp;němu někdy šťastně došlo.</span></p>
          <p class="chunk" data-nb-ref-number="7" data-nb-words="294" data-nb-chars="1670"><span class="idea" data-nb-ref-number="7" id="idea7" data-nb-words="294" data-nb-chars="1670">Dělal jsem se&nbsp;churavějším, než jsem vlastně byl, a&nbsp;požádal jsem, aby mě&nbsp;pustili na&nbsp;čerstvý vzduch k&nbsp;moři s&nbsp;pážetem, které jsem měl velmi rád a&nbsp;jemuž mě&nbsp;občas svěřovali. Nikdy nezapomenu na&nbsp;to, jak nerada Glumdalklič svolovala a&nbsp;jak přísně kázala pážeti, aby na&nbsp;mne dalo pozor. Přitom se&nbsp;rozplakala, jako by&nbsp;tušila, co&nbsp;se&nbsp;stane. Chlapec mě&nbsp;odnesl v&nbsp;krabici asi půl hodiny cesty od&nbsp;paláce ke&nbsp;skálám na&nbsp;pobřeží. Kázal jsem mu, aby mě&nbsp;postavil na&nbsp;zem, vysunul jsem jedno okno a&nbsp;zadíval se&nbsp;toužebně smutným zrakem na&nbsp;moře. Nebylo mi&nbsp;právě dobře a&nbsp;řekl jsem pážeti, že&nbsp;si&nbsp;chci zdřímnout na&nbsp;visutém lůžku, což mi, jak doufám, prospěje. Ulehl jsem a&nbsp;chlapec zatáhl pevně okno, aby mi&nbsp;nebylo zima. Brzy jsem usnul. Páže domnívajíc se, že&nbsp;není žádné nebezpečí, zašlo patrně do&nbsp;skal hledat vajíčka. Už&nbsp;předtím jsem zahlédl z&nbsp;okna, jak po&nbsp;nich slídilo a&nbsp;několik jich sebralo v&nbsp;rozsedlinách. Ať&nbsp;už&nbsp;je&nbsp;tomu jakkoliv, náhle mě&nbsp;vyburcovalo prudké trhnutí za&nbsp;kroužek připevněný nahoře na&nbsp;krabici, aby se&nbsp;pohodlněji nesla. Cítil jsem, jak má&nbsp;krabice stoupá velmi vysoko do&nbsp;vzduchu a&nbsp;pak je&nbsp;unášena úžasně rychle vpřed. První náraz by&nbsp;mě&nbsp;byl málem vymrštil z&nbsp;lůžka, později byl pohyb dosti klidný. Vykřikl jsem několikrát pronikavým hlasem, ale marně. Pohlédl jsem do&nbsp;oken a&nbsp;viděl jsem toliko mračna a&nbsp;oblohu. Přímo nad hlavou jsem slyšel šustění, jakoby tepot křídel, a&nbsp;tu&nbsp;se&nbsp;mi&nbsp;rozbřesklo, v&nbsp;jakém jsem truchlivém postavení. Že&nbsp;totiž nějaký orel popadl do&nbsp;zobáku kroužek mé&nbsp;krabice a&nbsp;chce ji&nbsp;upustit na&nbsp;skálu jako želvu v&nbsp;krunýři a&nbsp;pak mě&nbsp;vyzobnout a&nbsp;zhltnout. Ten pták má&nbsp;takový důvtip a&nbsp;čich, že&nbsp;vypátrá kořist už&nbsp;zdaleka, i&nbsp;když je&nbsp;ukryta lépe, než jsem byl já&nbsp;za&nbsp;dvoupalcovým prknem.</span></p>
          <p class="chunk" data-nb-ref-number="8" data-nb-words="254" data-nb-chars="1476"><span class="idea" data-nb-ref-number="8" id="idea8" data-nb-words="254" data-nb-chars="1476">Zakrátko jsem si&nbsp;všiml, že&nbsp;hluku a&nbsp;třepotu rychle přibývá a&nbsp;že&nbsp;se&nbsp;má&nbsp;krabice zmítá jako vývěsní štít za&nbsp;větrného dne. Slyšel jsem, jak ten orel (jsem totiž přesvědčen, že&nbsp;to&nbsp;byl jistě orel, který držel v&nbsp;zobáku kroužek mé&nbsp;krabice) dostal několik ran a&nbsp;klofanců, a&nbsp;pak jsem znenadání ucítil, že&nbsp;padám přes minutu střemhlav dolů, ale tak neuvěřitelně rychle, že&nbsp;jsem skoro pozbyl dechu. Můj pád zarazilo strašlivé žuchnutí, které mi&nbsp;zalehlo v&nbsp;uších hlučněji než Niagarský vodopád. Minutu jsem byl nadobro potmě. Potom stoupala krabice vzhůru, až&nbsp;jsem uviděl nahoře v&nbsp;oknech světlo. Pochopil jsem, že&nbsp;jsem spadl do&nbsp;moře. Krabice plavala po&nbsp;vodě a&nbsp;pod tíhou mého těla, zařízení, které v&nbsp;ní&nbsp;bylo, a&nbsp;železných plátů, jimiž byly rohy nahoře i&nbsp;dole okovány, ponořovala se&nbsp;asi pět stop. Domníval jsem se&nbsp;tehdy a&nbsp;domnívám se&nbsp;i&nbsp;teď, že&nbsp;dva nebo tři orli pronásledovali toho orla, který se&nbsp;mnou ulétl. Orlovi nezbývalo než mě&nbsp;pustit, aby se&nbsp;ubránil ostatním, kteří se&nbsp;už&nbsp;těšili, že&nbsp;se&nbsp;s&nbsp;ním rozdělí o&nbsp;kořist. Železné pláty na&nbsp;spodu krabice, které byly nejpevnější, udržely ji&nbsp;při pádu v&nbsp;rovnováze a&nbsp;zabránily tomu, že&nbsp;se&nbsp;nerozbila o&nbsp;hladinu. Všechny spáry byly utěsněny a&nbsp;dveře se&nbsp;neotáčely ve&nbsp;veřejích, nýbrž posouvaly se&nbsp;jako sklápěcí okno. Má&nbsp;skřínka byla tedy tak neprodyšná, že&nbsp;do&nbsp;ní&nbsp;vnikalo velmi málo vody. Slezl jsem těžce z&nbsp;visutého lůžka. Nejprve jsem se&nbsp;odvážil odtáhnout prkénko na&nbsp;stropě, o&nbsp;němž jsem se&nbsp;už&nbsp;zmínil, zařízené na&nbsp;větrání. Zalykal jsem se&nbsp;už&nbsp;nedostatkem vzduchu.</span></p>
          <p class="chunk" data-nb-ref-number="9" data-nb-words="203" data-nb-chars="1208"><span class="idea" data-nb-ref-number="9" id="idea9" data-nb-words="203" data-nb-chars="1208">Kolikrát jsem tehdy zatoužil po&nbsp;své drahé Glumdalklič, od&nbsp;níž mě&nbsp;tak daleko odloučila pouhá hodina! Mohu opravdu říci, že&nbsp;jsem se&nbsp;ve&nbsp;svých strastech neubránil lítosti nad svou nebohou chůvou, nad jejím žalem z&nbsp;mé&nbsp;ztráty, nad nemilostí královninou a&nbsp;nad zkázou jejího štěstí. Snad jen nemnoho cestovatelů se&nbsp;octlo ve&nbsp;větších nesnázích a&nbsp;úzkostech, než jsem byl já&nbsp;v&nbsp;té&nbsp;vážné chvíli, kdy jsem očekával, že&nbsp;se&nbsp;má&nbsp;krabice každým okamžikem roztříští, anebo aspoň při prvním prudkém zafouknutí nebo vlnobití překotí. Rozbití jediné skleněné tabulky byla by&nbsp;bývala má&nbsp;smrt. Nic by&nbsp;nebylo zachránilo okna, nebýt silných drátěných mříží zasazených zvenčí proti úrazům na&nbsp;cestách. Viděl jsem, že&nbsp;několika skulinami prosakuje voda, ale štěrbiny nebyly tuze veliké a&nbsp;snažil jsem se&nbsp;je&nbsp;co&nbsp;nejlépe ucpat. Střechu skřínky jsem nadzdvihnout nemohl. Byl bych to&nbsp;jinak jistě učinil a&nbsp;usedl nahoře na&nbsp;ní, kde bych se&nbsp;snad udržel, jak jsem doufal, aspoň několik hodin déle naživu, než když budu zavřen takřka jako ve&nbsp;vězení. Co&nbsp;mě&nbsp;čekalo jiného, uniknu-li těm nebezpečím den nebo dva, než bídná smrt zimou a&nbsp;hladem! Byl jsem v&nbsp;té&nbsp;tísni čtyři hodiny a&nbsp;čekal jsem, že&nbsp;každá chvíle bude mou poslední, a&nbsp;věru jsem si&nbsp;přál, aby byla.</span></p>
          <p class="chunk" data-nb-ref-number="10" data-nb-words="195" data-nb-chars="1141"><span class="idea" data-nb-ref-number="10" id="idea10" data-nb-words="195" data-nb-chars="1141">Řekl jsem již čtenáři, že&nbsp;na&nbsp;té&nbsp;straně krabice, kde nebylo okno, byly přibity dvě silné skoby, do&nbsp;nichž zastrkoval sluha, který mě&nbsp;vozil na&nbsp;koni, řemen, a&nbsp;ten si&nbsp;připínal kolem pasu. V&nbsp;tom zoufalství jsem uslyšel, anebo aspoň se&nbsp;mi&nbsp;zdálo, že&nbsp;slyším, na&nbsp;té&nbsp;straně krabice, kde byly přibity skoby, nějaký skřípot. Zakrátko se&nbsp;mi&nbsp;zdálo, že&nbsp;je&nbsp;krabice tažena nebo vlečena po&nbsp;moři. Cítil jsem totiž chvílemi jakési škubnutí, po&nbsp;němž se&nbsp;vlny zdvíhaly až&nbsp;do&nbsp;oken a&nbsp;zahalovaly mě&nbsp;skoro do&nbsp;tmy. Procitly ve&nbsp;mně slabé naděje na&nbsp;vysvobození, ale jak by&nbsp;k&nbsp;němu mohlo dojít, to&nbsp;jsem si&nbsp;nemohl představit. Zkusil jsem odšroubovat jednu ze&nbsp;svých židlí, které byly vždycky připevněny k&nbsp;podlaze. Přišrouboval jsem ji&nbsp;pak zase s&nbsp;nemalými obtížemi přímo pod zásuvné okénko, které jsem nedávno otevřel. Vystoupil jsem na&nbsp;židli, a&nbsp;přistrčiv ústa co&nbsp;nejblíže k&nbsp;otvoru, volal jsem všemi jazyky, které jsem uměl, hlasitě o&nbsp;pomoc. Potom jsem přivázal na&nbsp;hůlku, kterou jsem obyčejně nosíval s&nbsp;sebou, kapesník, vystrčil jej z&nbsp;otvoru a&nbsp;zamával jím několikrát ve&nbsp;vzduchu, kdyby snad byl nablízku člun nebo loď, aby se&nbsp;plavci domyslili, že&nbsp;je&nbsp;v&nbsp;krabici zavřen nešťastník.</span></p>
          <p class="chunk" data-nb-ref-number="11" data-nb-words="196" data-nb-chars="1106"><span class="idea" data-nb-ref-number="11" id="idea11" data-nb-words="196" data-nb-chars="1106">Všechno, co&nbsp;jsem dělal, míjelo se&nbsp;s&nbsp;účinkem. Pozoroval jsem však zřetelně, že&nbsp;se&nbsp;má&nbsp;skřínka pohybuje vpřed. Za&nbsp;hodinu narazila tou stranou bez oken, kde byly skoby, na&nbsp;něco tvrdého. Lekl jsem se, že&nbsp;je&nbsp;to&nbsp;skála, a&nbsp;ucítil jsem ještě prudší nárazy než dříve. Slyšel jsem zřetelně, jak na&nbsp;víku šramotí lano a&nbsp;vrže při navlékání do&nbsp;kroužku. Potom jsem poznal, že&nbsp;jsem pozvolna tažen vzhůru asi o&nbsp;tři stopy výše. Vystrčil jsem znovu hůlku s&nbsp;kapesníkem a&nbsp;volal o&nbsp;pomoc, až&nbsp;jsem skoro ochraptěl. V&nbsp;odpověď na&nbsp;to&nbsp;jsem uslyšel silné zahulákání, které se&nbsp;třikrát opakovalo. Byl jsem nad tím v&nbsp;tak radostném vytržení, že&nbsp;si&nbsp;je&nbsp;dovedou představit jen ti, kdo je&nbsp;sami prožili. Uslyšel jsem, že&nbsp;mi&nbsp;někdo nad hlavou dupá a&nbsp;volá anglicky otvorem: „Je-li někdo dole, ať&nbsp;se&nbsp;ozve!“ Odvětil jsem, že&nbsp;jsem Angličan, neštěstím uvržený do&nbsp;největší pohromy, jakou kdy člověk zakusil, a&nbsp;prosil jsem pro všechno na&nbsp;světě, aby mě&nbsp;vyprostili ze&nbsp;žaláře, v&nbsp;němž jsem. Cizí hlas mi&nbsp;odpověděl, že&nbsp;jsem zachráněn. Má&nbsp;krabice že&nbsp;je&nbsp;přivázána k&nbsp;jejich lodi. A&nbsp;že&nbsp;hned přijde tesař a&nbsp;vyřízne mi&nbsp;ve&nbsp;víku dosti veliký otvor, kterým mě&nbsp;vytáhnou.</span></p>
          <p class="chunk" data-nb-ref-number="12" data-nb-words="89" data-nb-chars="501"><span class="idea" data-nb-ref-number="12" id="idea12" data-nb-words="89" data-nb-chars="501">Odpověděl jsem, že&nbsp;toho není třeba a&nbsp;že&nbsp;to&nbsp;potrvá příliš dlouho. Postačí, když někdo z&nbsp;posádky prostrčí prst kroužkem a&nbsp;vytáhne krabici z&nbsp;moře na&nbsp;loď a&nbsp;odtamtud do&nbsp;kapitánské kajuty. Když mě&nbsp;slyšeli tak bláznivě mluvit, pokládali mě&nbsp;někteří za&nbsp;šílence. Druzí se&nbsp;smáli. Mne totiž ani nenapadlo, že&nbsp;jsem se&nbsp;octl mezi lidmi mé&nbsp;postavy a&nbsp;síly. Přišel tesař a&nbsp;za&nbsp;několik minut mi&nbsp;vyřízl otvor na&nbsp;čtyři čtvereční stopy. Potom spustil žebřík, já&nbsp;jsem po&nbsp;něm vystoupil a&nbsp;hned mě&nbsp;vzali velmi zesláblého na&nbsp;loď.</span></p>
          <p class="chunk" data-nb-ref-number="13" data-nb-words="279" data-nb-chars="1659"><span class="idea" data-nb-ref-number="13" id="idea13" data-nb-words="279" data-nb-chars="1659">Námořníci trnuli úžasem a&nbsp;dávali mi&nbsp;tisíce otázek, na&nbsp;které se&nbsp;mi&nbsp;nijak nechtělo odpovídat. Sám jsem byl rovněž zmaten pohledem na&nbsp;ty&nbsp;trpaslíky. Za&nbsp;trpaslíky jsem je&nbsp;pokládal, protože můj zrak byl už&nbsp;dlouho přivyklý na&nbsp;ty&nbsp;ohromné věci, které jsem právě opustil. Ale kapitán, pan Thomas Wilcocks, řádný a&nbsp;vážený člověk ze&nbsp;Shropshiru, hned si&nbsp;všiml, že&nbsp;jsem blízek mdlobám. Zavedl mě&nbsp;k&nbsp;sobě do&nbsp;kabiny, podal mi&nbsp;na&nbsp;posilněnou pálenku, vykázal mi&nbsp;své lože a&nbsp;poradil mi, abych si&nbsp;trochu odpočinul. A&nbsp;bylo mi&nbsp;toho velmi třeba. Než jsem ulehl, naznačil jsem mu, že&nbsp;mám v&nbsp;krabici vzácný nábytek, o&nbsp;nějž bych nerad přišel; jemné visuté lůžko, pěkné polní lehátko, dvě židle, stůl a&nbsp;truhlici. Můj pokojík že&nbsp;je&nbsp;na&nbsp;všech stranách ověšen, nebo spíše vypolštářován hedvábím a&nbsp;bavlnou. Nechá-li některého lodníka přinést mou truhlici do&nbsp;kajuty, že&nbsp;mu&nbsp;ji&nbsp;otevřu a&nbsp;ukáži mu&nbsp;svůj majetek. Když mě&nbsp;slyšel kapitán mluvit tak z&nbsp;cesty, usoudil, že&nbsp;jsem se&nbsp;zbláznil. Ale nejspíše aby mě&nbsp;upokojil, slíbil mi, že&nbsp;zařídí, co&nbsp;si&nbsp;přeji. Vystoupil na&nbsp;palubu a&nbsp;poslal několik mužů do&nbsp;mé&nbsp;krabice. Vytáhli z&nbsp;ní&nbsp;(jak jsem později shledal) všechen můj majetek a&nbsp;uřezali vycpávku. Ale židle, skřínka a&nbsp;truhlice, které byly přišroubovány k&nbsp;podlaze, utrpěly velkou škodu, poněvadž námořníci je&nbsp;z&nbsp;nerozumu vytrhávali násilím. Když vyrazili několik prken, která potřebovali na&nbsp;lodi, a&nbsp;sebrali všechno, co&nbsp;se&nbsp;jim zamlouvalo, spustili holý trup do&nbsp;moře. Rázem se&nbsp;potopil, protože v&nbsp;něm nadělali na&nbsp;dně a&nbsp;po&nbsp;stěnách hodně děr. Jsem vskutku rád, že&nbsp;jsem nebyl svědkem spouště, kterou natropili. Jistě by&nbsp;se&nbsp;mě&nbsp;byla bolestně dotkla a&nbsp;připomněla mi&nbsp;minulé příhody, na&nbsp;které bych byl nejraději zapomenul.</span></p>
          <p class="chunk" data-nb-ref-number="14" data-nb-words="548" data-nb-chars="3076"><span class="idea" data-nb-ref-number="14" id="idea14" data-nb-words="548" data-nb-chars="3076">Spal jsem několik hodin, ale neustále mě&nbsp;sužovaly sny o&nbsp;místě, odkud jsem odešel, a&nbsp;o&nbsp;nebezpečích, jimž jsem unikl. Když jsem procitl, bylo mi&nbsp;mnohem lépe. Bylo už&nbsp;osm hodin zvečera a&nbsp;kapitán poslal ihned pro večeři; myslil si, že&nbsp;jsem se&nbsp;postil až&nbsp;příliš dlouho. Vlídně mě&nbsp;pohostil a&nbsp;všiml si, že&nbsp;nevypadám ztřeštěně ani nemluvím nesouvisle. Když jsme se&nbsp;ocitli o&nbsp;samotě, požádal mě, abych mu&nbsp;pověděl o&nbsp;svých cestách a&nbsp;o&nbsp;tom, jaké neštěstí mě&nbsp;potkalo, že&nbsp;jsem byl vysazen v&nbsp;té&nbsp;obrovské bedně na&nbsp;moře. Zahlédl prý ji&nbsp;v&nbsp;dálce dalekohledem asi o&nbsp;dvanácté hodině v&nbsp;poledne. Pokládal ji&nbsp;za&nbsp;plachetnici a&nbsp;měl chuť ji&nbsp;dohonit, protože: nebyla příliš stranou od&nbsp;jeho cesty. Těšil se, že&nbsp;nakoupí trochu sucharů, protože se&nbsp;mu&nbsp;jich začalo nedostávat. Když prý přijel blíže a&nbsp;poznal, že&nbsp;se&nbsp;mýlil, poslal za&nbsp;mnou na&nbsp;zvědy pinasku. Mužstvo se&nbsp;zděšeně vrátilo a&nbsp;zaklínalo se, že&nbsp;vidělo plovoucí dům. Vysmál prý se&nbsp;jejich hlouposti a&nbsp;odjel sám v&nbsp;pinasce a&nbsp;kázal mužstvu, aby s&nbsp;sebou vzalo silné lano. Protože moře bylo klidné, obeplul mě&nbsp;několikrát a&nbsp;všiml si&nbsp;mých oken a&nbsp;železných mříží, které je&nbsp;chránily. Na&nbsp;jedné straně, která byla celá z&nbsp;prken bez jakéhokoliv světlíku, zpozoroval dvojici skob. Poručil tedy mužstvu, aby přirazilo k&nbsp;té&nbsp;straně. Na&nbsp;jednu skobu připevnili lano a&nbsp;potom dal odvléci mou bednu (jak jí&nbsp;říkal) k&nbsp;lodi. Jakmile se&nbsp;tam octla, poručil přivázat druhé lano do&nbsp;kroužku přibitého na&nbsp;víku a&nbsp;vytáhnout ji&nbsp;po&nbsp;kladkách. Všichni námořníci táhli, ale povytáhli ji&nbsp;jenom o&nbsp;dvě nebo tři stopy. Z&nbsp;otvoru uviděli trčet mou hůlku s&nbsp;kapesníkem a&nbsp;usoudili, že&nbsp;je&nbsp;v&nbsp;té&nbsp;dutině zavřen nějaký nešťastník. Otázal jsem se&nbsp;ho, neviděl-li tou dobou, kdy mě&nbsp;zahlédl, v&nbsp;povětří buď sám, anebo jeho mužstvo nějaké obrovské ptáky. Odpověděl mi, že&nbsp;zatímco jsem spal, mluvil o&nbsp;tom s&nbsp;námořníky. Jeden prý viděl letět k&nbsp;severu tři orly, ale neříkal nic o&nbsp;tom, že&nbsp;by&nbsp;byli větší než obyčejně. To&nbsp;je&nbsp;myslím nutno přičíst na&nbsp;vrub veliké výšce, v&nbsp;níž byli. Nemohl uhodnout, proč se&nbsp;na&nbsp;to&nbsp;ptám. Otázal jsem se&nbsp;tedy kapitána, jak daleko jsme podle jeho odhadu od&nbsp;pevniny. Řekl, že&nbsp;podle jeho nejlepších výpočtů jsme od&nbsp;ní&nbsp;vzdáleni aspoň sto mořských mil. Ujišťoval jsem ho, že&nbsp;se&nbsp;aspoň o&nbsp;polovinu mýlí. Opustil jsem totiž tu&nbsp;zemi, z&nbsp;níž přicházím, necelé dvě hodiny předtím, než jsem spadl do&nbsp;moře. Opět se&nbsp;mu&nbsp;zazdálo, že&nbsp;mi&nbsp;v&nbsp;hlavě přeskočilo. Naznačil mi&nbsp;to&nbsp;přímo a&nbsp;byl mi&nbsp;tou radou, abych si&nbsp;lehl do&nbsp;kajuty, kterou mi&nbsp;zařídil. Ujistil jsem ho, že&nbsp;jsem po&nbsp;dobrém pohoštění a&nbsp;hovoru s&nbsp;ním zcela pookřál a&nbsp;že&nbsp;jsem při zdravém rozumu. Potom zvážněl a&nbsp;otázal se&nbsp;mě, netrápí-li mě&nbsp;vědomí nějakého ohavného zločinu, za&nbsp;který jsem na&nbsp;rozkaz nějakého panovníka pykal v&nbsp;té&nbsp;bedně jako zlosyni, kteří v&nbsp;jiných zemích bývají zahnáni na&nbsp;moře v&nbsp;děravé loďce bez jídla. Mrzelo by&nbsp;ho&nbsp;sice, že&nbsp;vzal na&nbsp;svou loď tak špatného člověka, přesto se&nbsp;mi&nbsp;však zaručuje, že&nbsp;mě&nbsp;v&nbsp;prvním přístavu, do&nbsp;něhož dojedeme, vysadí bez úrazu na&nbsp;břeh. Jeho podezření prý velmi posilují, jak dodal, nesmyslné řeči, které jsem vedl o&nbsp;své skřínce či&nbsp;bedně napřed s&nbsp;námořníky a&nbsp;potom s&nbsp;ním, a&nbsp;rovněž mé&nbsp;podivné vzezření a&nbsp;chování při večeři.</span></p>
          <p class="chunk" data-nb-ref-number="15" data-nb-words="259" data-nb-chars="1502"><span class="idea" data-nb-ref-number="15" id="idea15" data-nb-words="259" data-nb-chars="1502">Prosil jsem ho, aby trpělivě vyslechl můj příběh, který jsem mu&nbsp;pak poctivě vyprávěl od&nbsp;posledního odjezdu z&nbsp;Anglie až&nbsp;do&nbsp;té&nbsp;chvíle, kdy mě&nbsp;objevil. A&nbsp;poněvadž rozumná mysl je&nbsp;vždycky přístupná pravdě, tak i&nbsp;tento řádný a&nbsp;vážený pán, který měl špetku vzdělání a&nbsp;znamenitý zdravý rozum, byl rázem přesvědčen o&nbsp;mé&nbsp;upřímnosti a&nbsp;pravdomluvnosti. Abych ještě dotvrdil to, co&nbsp;jsem řekl, žádal jsem ho&nbsp;snažně, aby poručil přinést mou truhlici. Klíč od&nbsp;ní&nbsp;jsem měl v&nbsp;kapse a&nbsp;kapitán mi&nbsp;už&nbsp;pověděl, jak naložili lodníci s&nbsp;mým pokojíkem. Otevřel jsem ji&nbsp;před ním a&nbsp;ukázal mu&nbsp;malou sbírku zvláštností z&nbsp;té&nbsp;země, z&nbsp;níž jsem byl tak podivně vysvobozen. Byl tam hřeben, který jsem sestrojil ze&nbsp;štětin králových vousů, a&nbsp;jiný z&nbsp;téže látky, jenže zasazený do&nbsp;ústřižku nehtu z&nbsp;palce Jejího Veličenstva, který tvořil hřbet. Byla tam sbírka jehel a&nbsp;špendlíků měřících od&nbsp;jedné stopy až&nbsp;do&nbsp;yardu. Čtyři vosí žihadla, která vypadala jako truhlářské náčiní. Trochu vyčesaných vlasů královniných. Zlatý prsten, který mi&nbsp;kdysi velkomyslně darovala, když si&nbsp;jej stáhla z&nbsp;malíčku a&nbsp;hodila mi&nbsp;jej na&nbsp;krk jako náhrdelník. Požádal jsem kapitána, aby za&nbsp;své zásluhy ráčil přijmout ten prsten. Ale on&nbsp;se&nbsp;proti tomu rozhodně vzepřel. Ukázal jsem mu&nbsp;kuří oko, které jsem vlastnoručně vyřezal z&nbsp;prstu jedné dvorní dámy. Bylo asi jako kentské jablko a&nbsp;ztvrdlo tak, že&nbsp;jsem si&nbsp;z&nbsp;něho dal po&nbsp;návratu do&nbsp;Anglie vydlabat pohár a&nbsp;zasadit jej do&nbsp;stříbra. Nakonec jsem chtěl, aby se&nbsp;podíval na&nbsp;kalhoty z&nbsp;myší kůže, které jsem měl tehdy na&nbsp;sobě.</span></p>
          <p class="chunk" data-nb-ref-number="16" data-nb-words="68" data-nb-chars="403"><span class="idea" data-nb-ref-number="16" id="idea16" data-nb-words="68" data-nb-chars="403">Vnutil jsem mu&nbsp;jen lokajův zub; prohlížel si&nbsp;ho, jak jsem viděl, velmi zvědavě a&nbsp;poznal jsem, že&nbsp;se&nbsp;mu&nbsp;zalíbil. Přijal jej, rozplývaje se&nbsp;díky, za&nbsp;které ta&nbsp;maličkost ani nestála. Vytáhl jej nešikovný lékař nedopatřením jednomu Glumdalkličinu sluhovi, kterého rozbolely zuby, jenže zub byl zdravý jako řípa. Dal jsem jej vyčistit a&nbsp;uložil si&nbsp;jej do&nbsp;skřínky. Měřil zdéli asi stopu a&nbsp;v&nbsp;průměru čtyři palce.</span></p>
          <p class="chunk" data-nb-ref-number="17" data-nb-words="41" data-nb-chars="246"><span class="idea" data-nb-ref-number="17" id="idea17" data-nb-words="41" data-nb-chars="246">To&nbsp;prosté vyprávění kapitána velmi uspokojilo a&nbsp;projevil naději, že&nbsp;se&nbsp;po&nbsp;návratu do&nbsp;Anglie zavděčím světu, když je&nbsp;sepíši a&nbsp;uveřejním. Má&nbsp;odpověď zněla takto: Jak se&nbsp;mi&nbsp;zdá, jsme cestopisy přímo zavaleni. Všechno, co&nbsp;se&nbsp;teď stane, je&nbsp;neobyčejné.</span></p>
          <p class="chunk" data-nb-ref-number="18" data-nb-words="69" data-nb-chars="434"><span class="idea" data-nb-ref-number="18" id="idea18" data-nb-words="69" data-nb-chars="434">A&nbsp;mám některé spisovatele v&nbsp;podezření, že&nbsp;si&nbsp;nehledí tolik pravdy, jako spíše vlastní ješitnosti a&nbsp;zištnosti a&nbsp;zábavy nevzdělaných čtenářů. Že&nbsp;v&nbsp;mém příběhu nemůže býti nic, leč všední příhody beze všech těch ozdobných líčení podivných rostlin, stromů, ptáků a&nbsp;jiných zvířat, jakož i&nbsp;barbarských mravů a&nbsp;modlářství divochů, jimiž spisovatelé tolik plýtvají. Poděkoval jsem mu&nbsp;však za&nbsp;jeho uznání a&nbsp;slíbil, že&nbsp;se&nbsp;tím budu ještě obírat.</span></p>
          <p class="chunk" data-nb-ref-number="19" data-nb-words="365" data-nb-chars="2089"><span class="idea" data-nb-ref-number="19" id="idea19" data-nb-words="365" data-nb-chars="2089">Řekl, že&nbsp;jedné věci se&nbsp;velmi diví, že&nbsp;totiž mluvím tak hlasitě, a&nbsp;ptal se&nbsp;mě, nedoslýchá-li král nebo královna té&nbsp;země. Řekl jsem mu, že&nbsp;tak jsem tomu byl už&nbsp;přes dvě léta zvyklý. Stejně žasnu zase já&nbsp;nad hlasem jeho a&nbsp;jeho mužstva, neboť mi&nbsp;připadá jako pouhý šepot, přestože je&nbsp;všechny dobře slyším. Když jsem v&nbsp;té&nbsp;zemi mluvil a&nbsp;nepostavili mě&nbsp;na&nbsp;stůl nebo mě&nbsp;někdo nevzal do&nbsp;ruky, bylo to, jako bych hovořil na&nbsp;ulici s&nbsp;někým, kdo vyhlížel ze&nbsp;špičky zvonice. Všiml jsem si&nbsp;ještě něčeho jiného. Jakmile jsem se&nbsp;octl na&nbsp;lodi a&nbsp;byl obklopen námořníky, zdálo se&nbsp;mi, že&nbsp;jsem bídnějších stvořeníček jakživ neviděl. Za&nbsp;pobytu v&nbsp;zemi tohoto panovníka zvykl totiž můj zrak na&nbsp;samé obrovské předměty. Ani jsem nevydržel dívat se&nbsp;do&nbsp;zrcadla, protože jsem tím srovnáním nabýval o&nbsp;sobě chatrného mínění. Při večeři si&nbsp;kapitán všiml, že&nbsp;se&nbsp;na&nbsp;všechno dívám s&nbsp;jakýmsi úžasem. Zdálo se&nbsp;mu, že&nbsp;se&nbsp;občas stěží bráním smíchu. Nedovedl si&nbsp;to&nbsp;vyložit, přičítal to&nbsp;však na&nbsp;vrub mé&nbsp;popletenosti. Odpověděl jsem, že&nbsp;má&nbsp;úplně pravdu. A&nbsp;rád bych věděl, jak se&nbsp;mám udržet, když vidím před sebou mísy jako stříbrný troník, vepřovou kýtu sotva na&nbsp;jednou do&nbsp;úst, pohár ani ne&nbsp;jako ořechovou skořápku. Tak jsem pokračoval a&nbsp;líčil stejným způsobem jeho ostatní domácí náčiní a&nbsp;jídlo. Královna mi&nbsp;sice objednala drobné zařízení na&nbsp;všechno, co&nbsp;jsem v&nbsp;jejích službách potřeboval, ale mé&nbsp;myšlenky byly zcela zaujaty tím, co&nbsp;jsem viděl na&nbsp;všech stranách kolem sebe. Zamhuřoval jsem oči nad svou nepatrností, jako je&nbsp;zamhuřují lidé nad svými chybami. Kapitán porozuměl dobře mým úsměškům a&nbsp;odpověděl mi&nbsp;rozmarně starým anglickým příslovím, že&nbsp;bych, jak se&nbsp;mu&nbsp;zdá, jedl očima. Nepozoruje prý, že&nbsp;bych byl při chuti, třebaže jsem se&nbsp;celý den postil. Pokračuje v&nbsp;tom rozmarném tónu, dušoval se, že&nbsp;by&nbsp;dal rád sto liber za&nbsp;to, kdyby byl viděl mou skřínku v&nbsp;orlově zobáku a&nbsp;potom při pádu do&nbsp;moře z&nbsp;té&nbsp;velké výšky. Byla by&nbsp;to&nbsp;jistě nejúžasnější věc, zasluhující vylíčení, které by&nbsp;se&nbsp;zůstavilo budoucím věkům. A&nbsp;srovnání s&nbsp;Faethontem bylo tak nasnadě, že&nbsp;mu&nbsp;nedalo, aby ho&nbsp;nepoužil, třebaže jsem nebyl tou představou nijak nadšen.</span></p>
          <p class="chunk" data-nb-ref-number="20" data-nb-words="156" data-nb-chars="921"><span class="idea" data-nb-ref-number="20" id="idea20" data-nb-words="156" data-nb-chars="921">Kapitán se&nbsp;vracel z&nbsp;Tonkinu do&nbsp;Anglie a&nbsp;byl zahnán na&nbsp;severovýchod na&nbsp;čtyřiačtyřicátý stupeň zeměpisné šířky a&nbsp;sto čtyřicátý třetí stupeň zeměpisné délky. Ale dva dni po&nbsp;tom, co&nbsp;jsem přišel na&nbsp;jeho loď, zachytili jsme pasátní vítr. Pluli jsme dlouho na&nbsp;jih a&nbsp;podél pobřeží Nového Holandska mířili na&nbsp;západojihozápad, potom na&nbsp;jihojihozápad, až&nbsp;jsme obepluli mys Dobré naděje. Naše plavba byla velmi šťastná, ale nebudu čtenáře nudit lodními záznamy. Kapitán zavítal do&nbsp;několika přístavů a&nbsp;pokaždé poslal pinasku pro potraviny a&nbsp;čerstvou vodu. Ale já&nbsp;jsem nevystoupil z&nbsp;lodi, až&nbsp;jsme přijeli do&nbsp;Dun. Bylo to&nbsp;3. června 1706, asi za&nbsp;devět měsíců po&nbsp;mém vyváznutí. Nabídl jsem kapitánovi v&nbsp;zástavu za&nbsp;dopravu svůj majetek. Ale on&nbsp;se&nbsp;bránil, že&nbsp;nevezme ani groš. Srdečně jsme se&nbsp;rozloučili a&nbsp;vymohl jsem na&nbsp;něm slib, že&nbsp;mě&nbsp;navštíví v&nbsp;mém domě v&nbsp;Redriffu. Za&nbsp;pět šilinků, vypůjčených od&nbsp;kapitána, najal jsem si&nbsp;koně a&nbsp;průvodce.</span></p>
          <p class="chunk" data-nb-ref-number="21" data-nb-words="47" data-nb-chars="261"><span class="idea" data-nb-ref-number="21" id="idea21" data-nb-words="47" data-nb-chars="261">Když jsem tak po&nbsp;cestě pozoroval, jak drobné jsou domy, stromy, skot a&nbsp;lidé, zazdálo se&nbsp;mi, že&nbsp;jsem v&nbsp;Liliputu. Bál jsem se, že&nbsp;šlápnu na&nbsp;každého pocestného, kterého jsem potkal, a&nbsp;pokřikoval jsem na&nbsp;ně, aby mi&nbsp;uhnuli z&nbsp;cesty. Několikrát mi&nbsp;div nerozbili hlavu.</span></p>
          <p class="chunk" data-nb-ref-number="22" data-nb-words="162" data-nb-chars="893"><span class="idea" data-nb-ref-number="22" id="idea22" data-nb-words="162" data-nb-chars="893">Když jsem došel k&nbsp;svému domu, na&nbsp;nějž jsem se&nbsp;musel doptávat, otevřela mi&nbsp;služka dveře. Při vstupu do&nbsp;nich jsem se&nbsp;sehnul jako husa pod vrátky, abych se&nbsp;nepraštil do&nbsp;hlavy. Žena mě&nbsp;přiběhla obejmout, ale já&nbsp;jsem se&nbsp;před ní&nbsp;sklonil až&nbsp;po&nbsp;kolena. Domníval jsem se, že&nbsp;mi&nbsp;jinak vůbec nedosáhne na&nbsp;ústa. Dcera poklekla, abych jí&nbsp;požehnal. Uviděl jsem ji, teprve když povstala. Byl jsem tak dlouho zvyklý stát s&nbsp;hlavou vztyčenou a&nbsp;s&nbsp;očima upřenýma vzhůru, do&nbsp;výše přes šedesát stop. Potom jsem ji&nbsp;chtěl zdvihnout jednou rukou v&nbsp;pase. Na&nbsp;služky a&nbsp;na&nbsp;přátele v&nbsp;domě jsem shlížel, jako by&nbsp;byli trpaslíci a&nbsp;já&nbsp;obr. Řekl jsem ženě, že&nbsp;příliš šetřila. Jak vidím, je&nbsp;ona i&nbsp;dcera na&nbsp;kost vyhublá. Počínal jsem si&nbsp;zkrátka tak nepochopitelně, že&nbsp;byli všichni téhož mínění jako kapitán, když mě&nbsp;v&nbsp;první chvíli uviděl a&nbsp;usoudil, že&nbsp;jsem se&nbsp;minul na&nbsp;rozumu. Uvádím to&nbsp;jako příklad veliké síly zvyku a&nbsp;předsudku.</span></p>
          <p class="chunk" data-nb-ref-number="23" data-nb-words="45" data-nb-chars="245"><span class="idea" data-nb-ref-number="23" id="idea23" data-nb-words="45" data-nb-chars="245">Zakrátko jsem se&nbsp;dorozuměl s&nbsp;rodinou i&nbsp;s&nbsp;přáteli. Žena se&nbsp;zaříkala, že&nbsp;se&nbsp;už&nbsp;nesmím vydat na&nbsp;moře. Jenže můj zlý osud to&nbsp;zařídil tak, že&nbsp;neměla moci zabránit mi&nbsp;v&nbsp;tom, jak pozná čtenář dále. Prozatím tady uzavírám druhý díl svých neblahých Cest.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./gulliverovy_cesty_025.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>